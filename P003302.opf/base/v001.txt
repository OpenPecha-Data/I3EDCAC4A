༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG14138
n/a
ImageGroup:
ISBN:
11KG14332
9789380359663
Title:
བོད་ཀྱི་བརྡ་སྤྲོད་ནག་ཊིཀ
bod kyi brda sprod nag TikH
Author:
སངས་རྒྱས་བསྟན་དར་
sangs rgyas bstan dar
n/a
Descriptor:
Original Publication:
Place:
Publisher:
skad yig deb phreng /;6
dharamshala, h.p.
library of tibetan works and archives
2012
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 4/2013



སྐད་ཡིག་དེབ་ཕྲེང་། ༦
༄༅། །བོད་ཀྱི་བརྡ་སྤྲོད་ནག་ཊིཀ
བོད་ཀྱི་སྐད་ཡིག་ལག་བཅངས།
ན་ག་སངས་རྒྱས་བསྟན་དར།



སྐད་ཡིག་དེ བ་ཕྲེང་ ༦
བོད་ཀྱི་བརྡ་སྤྲོད་ནག་ཊིཀ
བོད་ཀྱི་སྐད་ཡིག་ལག་བཅངས།
ན་ག་སངས་རྒྱས་བསྟན་དར།
བོད་ཀྱི་དཔེ་མཛོད་ཁང་།



© 2012 Library of Tibetan Works and Archives
དཔར་ཐེངས་གཉིས་པ་ཚར་ལྔ་བརྒྱ་ཐམ་པ། ༥༠༠
བོད་ཀྱི་བརྡ་སྤྲོད་ནག་ཊཾ ཀཿ
བོད་ཀྱི་སྐད་ཡིག་ལག་བཅངས།
Series Title: Skad yig deb phreng vol. 6
Volume Title: Bod kyi brda sprod nag tik:
Bod kyi skad yig lag bcangs
Subject: Tibetan Grammar in the Palm of Your Hand
Author: Sangye Tandar Naga
ISBN:978-93-80359-66-3
Published by Library of Tibetan Works & Archives,
Dharamshala, India, and printed at VEE ENN Print-O-Pac,
A-5, Flatted Factory Complex, Okhala Industrial Estate,
Phase- III, New Delhi-110020



དཀར་ཆག
...........xi
xiii
............1
，
་
དཔར་སྐྲུན་གསལ་བཤད།....
དཔར་སྐྲུན་དང་པོའི་སྔོན་གླེ ང་། ....…….…..
རྩོམ་པ་པོ་ངོ་སྤྲོད་མཚམས་སྦྱོར།..…..
བོད་ཀྱི་བརྡ་སྤྲོད་ནག་ཊཾ ཀཿ… ..…… …………...
རབ་བྱེད་དང་པོ། ....
བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། ..
༡ གླེ ང་གཞི།.......…………......…….….…......………..
༢ ཡིག་གཟུགས་ལ་འགྱུར་འགྲོས་བྱུང་ཚུལ། ....…………...…...
༣ རིག་གནས་སྤྱིའི་སྐོར་བཤད་པ།.......….….……..…..
༤ སུམ་རྟགས་གཉིས་ཀྱི་མཛད་པ་པོའི་སྐོར་བཤད་པ།..
༥ ཡི་གེའི་སྦྱོར་བའི་རྩ་བ་མཆན་སྦྲགས་མ།.....
༦ བརྡ་སྤྲོད་འགྲེལ་པ་སྔ་ཕྱི་བཤད་པ།....
༧ ཐོན་མིའི་རྣམ་ཐར་རྒན་རབས་ངག་རྒྱུན། ....……………………...
༨ ཀློ ག་སློབ་དཔོན་གྱི་བོད་ཡིག་འཁྲིད་ཐབས། ......…….….….…..…...
རབ་བྱེད་གཉིས་པ།.
སུམ་རྟགས་ཀྱིས་བོད་ཀྱི་བརྡ་སྤྲོད་རིག་པའི་དགོས་མཁོ་ཆ་ཚང་སྐོང་ཐུབ། ....
རབ་བྱེད་གསུམ་པ། .....
བོད་ཀྱི་སྐད་ཡིག་གི་གསང་བ་གླེང་བ།
༡ ལོ་རྒྱུས་ཀྱི་རྒྱབ་ལྗོངས། .....……..…...
༢ སྐད་ཡིག་སློབ་སྦྱོང་བྱེད་དགོས་པའི་གསལ་བཤད། ..…………………..༡༢༠
བྱང་
，
，
EE
༡༡༧
••••• •• • • •••••••• ••• • • ••••••• • •• •••••••• • • • • •• ••• ••• • •
•...........
༡༡༧
༡༡༧



.༡༢༣
............༡༢
..........༡༤༣
.........༡༤༣
༡༤༦
iv བོད་ཀྱི་བརྡ་སྤྲོད་ནག་ཊིཀ
༣ སྐད་ཡིག་གི་ངོས་འཛིན།.
༤ བོད་སྐད་དང་ལེགས་སྦྱར་དབར་མཚུངས་བསྡུར། .....……………...༡༢༩
༥ བོད་ཀྱི་སྐད་ཡིག་གི་གསང་བ་བཤད་པ།..………………….…………………………….༡༣༨
༡ བ་ལ་མ་ཡི་སྒྲ་གདངས་ཐོན་པ།.....….....….………..…..….……….…..༡༣༩
༢ མཐའ་མེད་ལ་མཐའ་རྟེན་མ་དང་བཅས་པའི་སྒྲ་གདངས་ཐོན་པ།. ༡༤༡
༣ ག་ལ་ན་ཡི་སྒྲ་གདངས་ཐོན་པ།.
༤ ན་ལ་མ་ཡི་སྒྲ་གདངས་ཐོན་པ།...
༥ ས་ལ་ན་ཡི་སྒྲ་གདངས་ཐོན་པ།...
༦ མཐའ་མེད་ལ་མཐའ་རྟེན་ན་དང་བཅས་པའི་སྒྲ་གདངས་ཐོན་པ།
༧ འ་ལ་ན་ཡི་སྒྲ་གདངས་ཐོན་པ། ..
༨ ཞ་ལ་ཡ་ཡི་སྒྲ་གདངས་ཐོན་པ། .
༩ ཕ་ལ་ཧ་ཡི་སྒྲ་གདངས་ཐོན་པ།..
༡༠ ད་ལ་ན་ཡི་སྒྲ་གདངས་ཐོན་པ།...
༡༡ ཨ་ལ་ཨེ་ཡི་སྒྲ་གདངས་ཐོན་པ།
༡༢ བྱ་ལ་ཡ་ཡི་སྒྲ་གདངས་ཐོན་པ།....
༡༣ ཨོ་ལ་ཨོའི་སྒྲ་གདངས་ཐོན་པ།..…….……...
༡༤ ཨུ་ལ་ཨུའི་ཡི་སྒྲ་གདངས་ཐོན་པ། ...
...༡༤༩
༡༥ མིང་མཐའ་ཕྱི་མའི་སྔོན་འཇུག་མིང་མཐའ་སྔ་མའི་
རྗེས་འཇུག་ལྟར་ཐོན་པ། ....…..
.༡༥༠
༡༦ མིང་མཐའ་ཕྱི་མའི་ར་མགོ་མིང་མཐའ་སྔ་མའི་
རྗེས་འཇུག་ལྟར་ཐོན་པ། ....…....…...
རབ་བྱེད་བཞི་པ། .
༡༤༧
༡༤༧
7...........
༡༩༤༧
༡༤༨
༡༤༩
......༡༤༩
...….….……………..
༡༥༠
༡༥༧



དཀར་ཆག v
༡༩༩
༢༡༩
༢༡༩
༢༣༣
༢༣༣
.................
༢༣༣
༡ དབྱངས་གསལ་སྔོན་རྗེས་མིང་གསུམ་དང་
རྐྱང་འདོགས་བརྩེགས་གསུམ། ........……..…..
༢ ཚོགས་གསུམ་ལ་དཔྱད་པ།........
རབ་བྱེད་ལྔ་པ།. ..
ཡི་གེ་སོ་སོའི་སྐྱེ་གནས་དང་བྱེད་རྩོལ་ལས་འཕྲོས་ཏེ་འཇམ་རྩུབ་དང་། ལྕི་ཡང་
མཐོ་དམའ་བཅས་བཤད་པ། ....
རབ་བྱེད་དྲུག་པ། ....
མིང་བཤད་པ།......
རབ་བྱེད་བདུན་པ། ..
སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། ..
དང་པོ། སྒྲའི་སྦྱོར་ཚུལ་བཤད་པ།.
༡-༡ སླར་བསྡུ།
༡-༢ ལ་དོན།....
༡-༣ ཨི་ལྡན།.. ...
༢༤༠
༡-༤ རྒྱན་སྡུད།......
1-༥ ལྷག་བཅས།......
1-༦ འབྱེད་སྡུད། ....
གཉིས་པ། དོན་གྱི་འཇུག་ཚུལ། ......
༢-༡ ཚིག་སྒྲུབ། ...…….…….….….….….…..
ཚིག་སྒྲུབ་ཀྱི་དབྱེ་བ།
༢-༡-༡ ཚིག་སྒྲུབ་རྐྱང་པ། ...
༢-༡-༢ ཚིག་སྒྲུབ་ཟུང་སྦྲེལ།...
༢༣༥
༢༣༧
.... ༢༤༢
........ ༢༤༤
.......༣༤༥
•••• • •••••••• ••• ••••••• • •••••••• • •• • •••••• •• •••• • • •
.....༢༤༦
7༤༧
༢༥༡
...... ༢༡
..................
...... ༢༥༢



༢༥༣
༢༥༣
...............
༢༥༦
༢༥ ༧
༢༦༡
༢༦༥
................
36)
༢༧
vi བོད་ཀྱི་བརྡ་སྤྲོད་ནག་ཊིཀ
༢-༡-༣ སྣེ་མང་ཚིག་སྒྲུབ།
༢-༡-༤ ཚིག་གི་སྡེ་སོ་སོར་ངོས་བཟུང་བའི་དཔེར་བརྗོད།.……………..
༢-༢ སླར་བསྡུ།
༢༥༤
༢-༣ རྣམ་དབྱེ་བཤད་པ།...
༢-༣-༡ རྣམ་དབྱེ་དང་པོ། ..
༢-༣-༢ རྣམ་དབྱེ་གཉིས་པ། ....
༢-༣-༣ རྣམ་དབྱེ་གསུམ་པ།..
༢-༣-༤ རྣམ་དབྱེ་བཞི་པ། ...
༢-༣-༥ རྣམ་དབྱེ་ལྔ་པ། ..
༢༦༨
• ༢-༣-༦ རྣམ་དབྱེ་དྲུག་པ།...
༢-༣-༧ རྣམ་དབྱེ་བདུན་པ།....
༢-༣-༨ འབོད་སྒྲ་བཤད་པ།....
༢-༣-༩ དེ་ཉིད་བཤད་པ། .....
༢-༣-༡༠ཚེ་སྐབས་བཤད་པ།...
༢-༤ རྒྱན་སྡུད་བཤད་པ།....
༢-༥ ལྷག་བཅས་བཤད་པ།....
༢-༦ འབྱེད་སྡུད་བཤད་པ།
༢-༧ ནི་སྒྲ། .
༢-༨ དང་སྒྲ།
༣༡༥
༢-༩ དེ ་སྒྲ། .
༢-༡༠ སྤྱི་སྒྲ།..
༢-༡༡ བདག་སྒྲ།...…..
༢༧༩
•.... ༢༨༠
......༢༨༡
......༢༩ ༧
... ༣༠༠
༣༠༤
.................
༣༡༠
༣༡༡
...༣༡༦
༣༢༠
༣༢༢



དཀར་ཆག vii
༣༢༨
༣༣༢
བ....................
༣ ༤༦
༣༤༩
༣༤༩
༣༤༩
༣༥ ༤
བཤད་ག.........................
༣༥ ༦
༣༦༢
༢-༡༢ དགག་སྒྲ། ..
༣༢༦
༢-༡༣ ཞིང་སོགས། .
༢-༡༤ པ་བཟེད་དང་བ་ཟུམ།......
༢-༡༥ ཚིག་སྡུད། ...…….………………………..
རབ་བྱེད་བརྒྱད་པ། .....……...….….………..……..….…………..….....
དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། ...……….
ཀ དབྱངས་གསལ་གྱི་རྟགས་ཀྱི་ངོས་འཛིན་བཤད་པ། ...………………..….…..
ཁ སྔོན་འཇུག་གི་རྟགས་ཀྱི་འཇུག་པ་བཤད་པ།....
དང་པོ། གང་ལ་འཇུག་པ་དང་གང་གིས་འཇུག་པ་
ཐུན་མོང་དུ་བཤད་པ། ..........
གཉིས་པ། སྔོན་འཇུག་གི་ཅི་ཕྱིར་འཇུག་པར་བཤད་པ། ....…...……..
༡ བྱ་ཚིག་སྐོར་བཤད་པ།
༢ དུས་གསུམ་བཤད་པ།..
༣ བདག་གཞན་བཤད་པ། ...
༤ བྱ་བྱེད་ལས་གསུམ་བཤད་པ།.....
༥ ཅི་ཕྱིར་འཇུག་གི་གྲུབ་དོན་བཤད་པ། ....
པ བདག་གཞན་དུས་གསུམ་མཛད་པའི་དགོས་པ་བྱེ་བྲག་ཏུ་བཤད་པ།. ༣༩༥
ག རྗེས་འཇུག་གི་རྟགས་ཀྱི་འཇུག་པ་བཤད་པ། .. ....…...……..……...….... ༣༩༦
༡ གང་ལ་འཇུག་པ་དང་གང་གིས་འཇུག་པ་ཐུན་མོང་དུ་བཤད་པ། ...…..
༢ སྒྲའི་ཚུལ་ཇི་ལྟར་འཇུག་པ་བཤད་པ། ...….….……………….….…………….….……༣༩༧
༣ དོན་གྱི་ཚུལ་ཇི་ལྟར་འཇུག་པ་བཤད་པ། ...…......…….……..……..
༤ རྟགས་མཚུངས་དང་བརྗོད་བདེའི་སྐོར་བཤད་པ།..….….
༣༦༨
༣༧༤
༣༢༠
༣༨༥
པ ་
༣༩༧
༤༠༣
06



. ང༌༡༠
༤༢༧
༤༢༧
༤༤༩
༤༤༩
... ༤༧༡
viii བོད་ཀྱི་བརྡ་སྤྲོད་ནག་ཊིཀ
༥ རྗེས་འཇུག་གི་ཅི་ཕྱིར་འཇུག་པ་བཤད་པ། ..
༦ སུམ་ཅུ་པར་ཕྲད་དང་རྣམ་དབྱེའི་རྣམ་གཞག་བསྟན་པའི་རྗེས་སུ་
སླར་ཡང་རྟགས་འཇུག་ནང་དེ་དག་བསྟན་པའི་དགོས་པ་བཤད་པ། ༤༡༥
རབ་བྱེད་དགུ་པ། .
རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། ..
རབ་བྱེད་བཅུ་པ། ..
ཞུ་དག་བྱེད་སྟངས་སྐོར་བཤད་པ། .....
༡ དག་ཆ། .......
༢ བསྡུས་ཡིག།....……….………………..…….
༣ ཁྱུགས་ཡིག་འབྲི་སྟངས།..……………………..
༤ རྒྱ་རིམ་པ་བདུན་རྒྱ་ཆེར་བཤད་པ།...
རབ་བྱེད་བཅུ་གཅིག་པ།...
༡ བརྡ་གསར་རྙིང་། ...….……..….…….….…..
༢ བརྡ་གསར་རྙི ང་གི་ངོས་འཛིན། ....
རབ་བྱེད་བཅུ་གཉིས་པ། ..
ཉེར་མཁོའི་བསྟན་རྩིས། ...
ཟུར་མཆན།
ལྷན་ཐབས།
དཔར་སྐྲུན་སྨོན་ཚིག
༤༧༣
，
༤༧༧
༥༠༥
......
༥༠༥
༥༠༦
...………...
༥༡༣
༥༡༣
༥༢༥
༥༤༦
༥༦༣



Es.3s
པ
ts:
ss
.
5.
ཅི
བོད་ཀྱིung
LIBRARY OF TIBETAN WORKS AND ARCHIVES
CENTRE FOR TIBETAN STUDIES
༡
་་
A
t.
3
.
•• •
-
-
་་
:
,
་
རs.
ཀ
།
A
ན
，
་
AA
AT
A
.
•
，
..
དཔར་སྐྲུན་གསལ་བཤད།
༄༅། །རང་རེ་བོད་ཀྱི་ཆོས་རིག་གི་གཞི་རྩ་ནི་བོད་ཀྱི་སྐད་ཡིག་ལ་ཐུག་ཅིང་། འདི་ཉིད་མི་
ཉམས་རྒྱུན་འཛིན་དང་ཉམས་པ་མར་གསོ། མི་ནུབ་གོང་འཕེལ་བཅས་འོང་བར་མི་རབས་ལྔ་
མས་མི་རབས་རྗེས་མར་བུམ་པ་གང་བྱོའི་ཚུལ་དུ་རྩིས་སྤྲོད་ཀྱི་ལས་ལ་ཞུགས་དགོས་པ་ཡིན།
དེང་གི་དུས་སུ་བོད་ཀྱི་སྐད་ཡིག་གི་རིག་གནས་མི་རབས་གསར་པར་བརྒྱུད་སྤྲོད་བྱེད་ཚུལ་དེ་
ཡང་དེང་རབས་དང་མཐུན་པར་རྒྱུན་འཛིན་མ་བརླག་པ་དང་ཆབས་ཅིག་གསར་གཏོད་ཀྱི་ལམ་བུ་
ཞིག་འཆད་རྩོད་རྩོམ་གསུམ་གྱི་ཉམས་ཞིབ་དང་བཅས་ཏེ་ལག་བསྟར་ཞུ་དགོས་པ་ནི་རྣམ་དཔྱོད་
ཅན་གྱི་རིག་གཞུང་སྲུང་སྐྱོབ་བྱེད་སྟངས་ཤིག་ལགས།།
ད་ལམ་བོད་ཀྱི་དཔེ་མཛོད་ཁང་གི་རིག་གཞུང་ཉམས་ཞིབ་ཀྱི་འགན་འཛིན་ན་ག་སངས་རྒྱས་
བསྟན་དར་ལགས་ནས་ལོ་རབས་གཉིས་ལ་ཉེ་བའི་རིང་བོད་ཀྱི་སྐད་ཡིག་སློ བ་འཁྲིད་ཀྱི་ཉམམ་
མྱོང་དང་། བོད་ཀྱི་སྐད་ཡིག་དང་འབྲེལ་བའི་མཁས་པའི་བགྲོ་གླེང་ཁག་ལ་འཛུལ་ཞུགས།
གནའ་དེང་གི་ཡིག་ཆ་མི་ཉུང་བ་ཞིག་ལ་ལྟ་ཀློ ག་ཉམས་ཞིབ་བཅས་གཞི་རྩར་བཞག་པའི་ཐོག་ནས་
དེ་སྔོན་ལན་གཅིག་དཔར་སྐྲུན་ཟིན་པའི་བོད་ཀྱི་བརྡ་སྤྲོད་ནག་ཊིཀསླར་ཡང་ཉམས་ཞིབ་ནན་ཏན་
བགྱིས་ཏེ་ཅུང་ཟད་རྒྱས་སུ་དང་སྤུས་ཚད་ཇེ་མཐོར་བཏང་ནས་བོད་ཀྱི་སྐད་ཡིག་ལག་བཅངས་ཤིག་
བསྐྲུན་འདུག་ན་ད་ལམ་འདི་ནས་བོད་ཀྱི་དཔེ་མཛོད་ཁང་གི་སྐད་ཡིག་དེབ་ཕྲེང་དྲུག་པར་དཔར་སྐྱོན་
ཞུ་ཐུབ་པར་རྩོམ་པ་པོར་ལེགས་སོ་ཞུ་རྒྱུ་དང་བཅས་བོད་ཀྱི་དཔེ་མཛོད་ཁང་གི་འགན་འཛིན་དགེ་
བཤེས་ལྷག་རྡོར་ནས་བོད་རྒྱལ་ལོ་ ༢༡༣༩ རབ་གནས་ཆུ་འབྲུག ཕྱི་ལོ་ ༢༠༡༢ ཟླ་ཚེས་ལ།།
'
'
!
་ta-
1
,
ཆུ
་
z..
:
་
༤.
ས
ས
s.
ཏ
.1
-
，
ས
1.
.
A
;
!
T
:
བ 33
ཅན
4
:
••;•
མ
Tel+91-9887255047 Erl: officalowaneulowa1970a omale www.menet
Registered under the Scoacties Registration AO XXI of 18M) & Rooignbcu by Himachal
Pralesh University. Govt. of H.P Gmechen Kyishang Dharamsala 176213-HP, INDIA
•
:



དཔར་སྐྲུན་དང་པོའི་སྔོན་གླེ ང་།
༄༅། །བོད་གངས་ཅན་སྐྱེ་འགྲོ་ཡོངས་ཀྱི་བསོད་ནམས་ཀྱི་བགོ་སྐལ་དུ་ཐོབ་
ཅིང་མཚུངས་པའི་ཟླ་དང་བྲལ་བ། ༧གོང་ས་༧རྒྱལ་དབང་༸སྐུ་ཕྲེང་བཅུ་བཞི་པ་
ཆེན་པོ་མཆོག་གི་ཐུགས་རྗེའི་འཇུག་པ་ལས་གྲུབ་པའི། བོད་ཀྱི་དཔེ་མཛོད་ཁང་
འདི ་ནས་༧མགོན་པོ་གང་གི་དགོངས་བཞེད་རླབས་ཆེན་ཟབ་ཅིང་རྒྱ་ཆེ་བ་ལས།
བོད་ཀྱི་ཐུན་མོང་མ་ཡི ན་པའི་ཆོས་རི ག་རྟེ ན་གཞི་དང་བཅས་པ་འཛིན་སྐྱོང་
སྤེ ལ་བའི་སྲི་ཞུའི་ཞབས་འདེགས་ཆ་ཤས་ཙམ་བསྒྲུབས་དང་སྒྲུབ་བཞིན་པ་ནས།
འདི་ག་བོད་ཀྱི་དཔེ་མཛོད་ཁང་གི་ཉམས་ཞིབ་དང་རྩོམ་སྒྱུར་སྡེ་ཚན་གྱི་འགན་
འཛིན་ན་ག་སངས་རྒྱས་བསྟན་དར་ལགས་ཀྱིས། གངས་ཅན་བོད་ཀྱི་ཐུན་མིན་
རིག་གནས་གཅེས་སྐྱོང་ཞུ་རྒྱུའི་ཁུར་བཞེས་ངལ་བ་དང་ལེན་བགྱིས་ཏེ། ལོ་མང་
རིང་ཉམས་དཔྱད་བསྡུ ད་མར་མཛད་པའི་གྲུབ་ཆ། བོད་ཀྱི་བརྡ་སྤྲོད་ནག་ཊཾ ཀཿ
ཅེས་པ་འདི་བཞིན་ཚིག་གི་ན་ཡམ་དང་། སྤྲོས་སྤྲོས་གུང་བསྒྲིགས་ལྟ་བུ་མིན་པར།
སྔོན་བྱོན་ཚད་ཐུབ་མཁས་པའི་བརྡ་དག་གིས་གཞུང་བསྲངས། རྩ་བའི་བཤད་བྱའི་
དོན་གྱི་འགངས་རྣམས། ཁ་གསལ་ལ་གོ་སླ་བའི་ཚིག་སྦྱོར་གྱིས་སྤྲས་པས། འཇུག་པ་
བདེ་ཞིང་འཆར་བདེ་བ། བཀྲལ་ཚུལ་ཟུར་རྒྱན་བརྡ་དག་གི་གཞུང་དུ་མའི་ཚིག་སྦྱོར་
བཅོས་ལྷད་མེད་པར་ཐད་སོར་བཀོད་པར་གནང་བས། དོགས་གནད་དཔེ་མང་ཀློག་
པའི་ངལ་བ་སེལ་བ་དང་། རབ་གནས་ཤིང་བྱ་ས་སྐྱོང་གི་ལོ་འདིར་༧གོང་ས་༧རྒྱལ་
དབང་བཅུ་བཞི་པ་ཆེན་པོ་མཆོག་བོད་ལོའི་དགུང་གྲངས་བདུན་ཅུ་དོན་གཅིག་ལ།
ཕྱི་ལོའི་དགུང་གྲངས་བདུན་ཅུར་ཕེབས་པར། གུས་བསུའི་དགའ་སྟོན་དང་།



xii བོད་ཀྱི་བརྡ་སྤྲོད་ནག་ཊིཀ
འབྱུང་འཆར་༧ཞབས་པད་རྡོ་རྗེའི་ཆོས་བདུན་གྱི་ངོ་བོར་བརྟན་ཅིང་འཚོ་གཞེས་
གསལ་བའི་རྟེན་འབྱུང་དང་ཆབས་ཅིག །རིག་གནས་བརྡ་དག་གི་སྨྲ་ལྕེ་གསོ་བའི་
ཆ་རྐྱེ ན་དུ་བོད་ཀྱི་དཔེ་མཛོད་ཁང་གི་སྤྱི་ཁྱབ་དབུ་འཛིན་དགེ་བཤེས་ལྷག་རྡོར་
མཆོག་གིས་དཔར་དུ་འཁོད་པ་དགོས་རྒྱུར་བསྩལ་ཕེབས་ལྟར་དཔར་སྐྲུན་ཞུས་པར།
གངས་ཅན་བོད་ཀྱི་ཆོས་རིག་ཉི་ཟླའི་སྣང་བས་འཛམ་གླི ང་ཡངས་པའི་སྐྱེ་འགྲོ་ཞི་
བདེའི་དཔལ་ལ་སྤྱོད་པའི་རྒྱུར་གྱུར་ཅིག །བོད་ཀྱི་དཔེ་མཛོད་ཁང་གི་བོད་ཡིག་
དཔར་སྐྲུན་སྡེ་ཚན་ནས་རབ་གནས་ཤིང་བྱ་ཟླ་ཚེས་ལ་གུས་བཏུད་དང་བཅས།།
ཐུགས་རྗེ་ཆེ།
༄༅། །གུས་པར་མཚོན་ན་བོད་ཀྱི་བརྡ་སྤྲོད་ཀྱི་བསྟན་བཅོས་འདི་འདྲ་ཞིག་རྩོམ་
ཐུབ་པའི་གདེང་སྤོབས་ནི་ནམ་མཁའི་པདྨོ་དང་གཉིས་སུ་མ་མཆིས་ནའང་། བོད་
ཀྱི་དཔེ་མཛོད་ཁང་གི་བཀའ་དྲིན་ཅན་གྱི་འགན་འཛིན་སྔ་ཕྱི་རྣམས་དང་། ལོ་རྒྱུས་
སྨྲ་བའི་དབང་པོ་བཀྲ་ཤིས་ཚེ་རིང་མཆོག་གི་ལམ་སྟོན། རིག་གཞུང་གི་གྲོགས་པོ་
ཆུང་ཚེ་རིང་དང་ཀུན་དགའ་རྒྱལ་མཚན། ཌོག་ཊོར་མཆོག་བསྟན་འཛིན་སྨོན་ལམ།
དགེ་སློང་བློ་བཟང་ཡར་འཕེལ། དགེ་སློང་ངེས་དོན་རྒྱ་མཚོ་བཅས་ཀྱི་གྲོགས་དན།
ལོ་རབས་གཉིས་ལ་ཉེ་བའི་རིང་བོད་ཀྱི་སྐད་ཡིག་སློབ་འཁྲིད་ཀྱི་ཉམས་མྱོང་། བོད་ཀྱི་
དཔེ་མཛོད་ཁངགི་ཕྱག་དཔེ་མཁོ་སྒྲུབ་ཀྱི་སྲི་ཞུ། ཀློག་སློབ་དཔོན་གྱིས་མཚོན་ཆོས་སྲིད་
རིག་གནས་དང་བཅས་པའི་དགེ་བའི་བཤེས་གཉེན་དུ་མའི་བཀའ་དྲིན་ཉག་ཅིག་ལ་བརྟེན་
ནས་རྒྱ་ཆེའི་མང་ཚོགས་ཀྱི་མདུན་དུ་བོད་ཀྱི་བརྡ་སྤྲོད་ནག་ཊིཀཿདཔར་ཐེངས་གཉིས་
པར་ཅུང་ཟད་རྒྱས་སུ་བཏང་སྟེ ་དཔར་དུ་བསྒྲུབས་ཐུབ་པ་བྱུང་བར་གོང་གསལ་འབྲེལ་
ཡོད་ཚང་མར་རྩོམ་པ་པོས་སྙིང་ཐག་པ་ནས་ཐུགས་རྗེ་ཆེ་ཞུ་བཞིན་ཡོད།།



རྩོམ་པ་པོ་ངོ་སྤྲོད་མཚམས་སྦྱོར། །
༄༅། །བོད་ཀྱི་བརྡ་སྤྲོད་ནག་ཊིཀརྩོམ་པ་པོ་ན་ག་སངས་རྒྱས་བསྟན་དར་ནི།
བོད་ཀྱི་ཆོས་དང་རིག་གཞུང་། སྐད་ཡིག་དང་བཅས་པར་ལྷག་བསམ་དཀར་ཞིང་།
འཕགས་ཡུལ་བྱང་ཕྱོ གས་ཧི་མཱ་ཅལ་མངའ་ཁོ ངས་པ་ཏ་ལི་ཀུ་ཧལ་ཞེས་པའི་
གྲོང་བརྡལ་དུ་ཚུགས་པའི་བོད་མིའི་ལམ་བཟོའི་སློ བ་གྲྭ་གང་ཞིག་ཕྱིས་སུ་བོད་
ཁྱིམ་གྱིས་གཉེར་བའི་སློབ་གྲྭ་དེར་འཛིན་གྲྭ་དྲུག་པ་བར་སློབ་གཉེར་གནང་རྗེས།
ལྷོ་ཕྱོགས་སྦེལ་ཀོབ་སེན་ཌེ་སློ བ་གྲྭ་ནས་འཛིན་རི མ་བཅུ་པ་ལེགས་པར་ཐོན།
འཛིན་རིམ་བཅུ་གཅིག་དང་བཅུ་གཉིས་ཆེད་མ་སུ་རི་གཏན་སློབ་ཀྱི་ཚན་རིག་ཚན་
ཁག་ཏུ་ཞུགས་ཏེ་སློབ་སྦྱོང་གནང་ཡང་ཐོན་ལ་ཉེ་བའི་སྐབས་དེར་གཟུགས་གཞིའི་
བབས་ཀྱིས་ཐོན་རྒྱུགས་སུ་ཞུགས་མ་ཐུབ། ཕྱི་ལོ་ ༡༩༨༡ ལོར་ཝཱ་ཎ་བོད་ཀྱི་ཆེས་ བ
མཐོའི་གཙུག་ལག་སློབ་གཉེར་ཁང་དུ་འཛུལ་ཞུགས་ཀྱིས་ལོ་ངོ་དགུ་ཡི་རིང་ཐུན་
མོང་དང་ཐུན་མིན་རིག་པའི་གནས་ལ་གུས་རྟག་བརྩོན་པས་སྦྱང་བརྩོན་གནང་སྟབས་
སློབ་ཐོན་ཡིག་རྒྱུགས་ཀྱི་སྐབས་སུ་གསེར་གྱི་རྟགས་མའི་བྱ་དགའ་ཡང་ཐོབ།།
བསྟན་བཅོས་འཛིན་རིམ་ཐོན་འཕྲལ་ཤར་ཁུམ་བོད་མིའི་སློབ་གྲྭ་དང་དྷ་ཤོད་
བོད་ཁྱིམ་སློབ་གྲྭ་གཉིས་སུ་སྔ་ཕྱི ར་དུས་ཡུན་ཐུང་ངུ་ཞིག་རིང་དགེ་རྒན་གནང་
ཞིང་། ཕྱི་ལོ་ ༡༩༩༡ ལོར་བོད་ཀྱི་དཔེ་མཛོད་ཁང་གི་ཉམས་ཞིབ་དང་རྩོམ་
འགྱུར་གྱི་སྡེ་ཚན་དུ་ཞུགས་པ་དང་། ཕྱི་ལོ་ ༢༠༠༥ ནས་ད་བར་རིག་གཞུང་
ཉམས་ཞིབ་སྡེ་ཚན་གྱི་འགན་འཛིན་དང་བོད་ཡིག་དཔར་སྐྲུན་གྱི་རྩོམ་སྒྲིག་པ།
གཏམ་ཚོགས་ཀྱི་རྩོམ་སྒྲིག་པ། བོད་ཀྱི་རིག་གཞུང་དང་སྐད་ཡིག་གི་དགེ་རྒན་



xiv བོད་ཀྱི་བརྡ་སྤྲོད་ནག་ཊཾ ཀཿ
བཅས་གནང་མུས་ལགས། ཕྱི་ལོ་ ༢༠༠༣ ལོར་ཝཱ་ཎ་བོད་ཀྱི་མཐོ་སློབ་ནས་
གདན་ཞུས་ལྟར་ཆེ ད་ཕེབས་ཀྱིས་དགེ་རྒན་འོས་སྦྱོང་བའི་སློ བ་གཉེ ར་བ་གཙོ་
བཟུང་ཐོག་དེ་གའི་འཛིན་གྲྭ་ཁག་ཅིག་ལ་བོད་ཀྱི་རིག་གནས་ལོ་གཅིག་རིང་སློབ་
འཁྲིད་གནང་ཡོད། ༧གོང་ས་༧སྐྱབས་མགོན་ཆེན་པོ་མཆོག་གི་གསུང་རྩོམ་ཆུང་
ངུ་འཇིག་རྟེན་གྱི་མི་སྡེ་དང་ཀུན་ཁྱབ་སེམས་འཁུར། སྙི ང་རྗེ་དང་སྐྱེས་བུ་སྒེར།
བདག་ཉིད་ཆེན་པོ་གཱ དྷིའི་གསུང་རྩོམ་གྲགས་ཅན་རྒྱ་གར་རང་སྲིད་རང་སྐྱོང་བཅས་
བོད་སྐད་དུ་བསྒྱུར་ཅིང་། རྗེ་དམུ་དགེ་བསམ་གཏན་གྱི་བོད་དུ་རིག་གནས་དར་ཚུལ་
བཤད་པ་ཞེས་པའི་ལོ་རྒྱུས་ཀྱི་དེབ་ཆུང་དེ་ཉིད་དབྱིན་སྐད་དུ་བསྒྱུར་བ་གནང་།།
ཁོང་དང་སྐལ་བཟང་ཆོས་སྒྲོན་གཉིས་ལ་བུ་མོ་གཅིག་དང་བུ་གཉིས་ཡོད།
ད་ལམ་གྱི་བརྡ་སྤྲོད་ཀྱི་དཔེ་དེབ་འདི་བོད་ཀྱི་དཔེ་མཛོད་ཁང་ནས་དཔར་ཐེངས་
གཉིས་པར་སྐྲུན་གྱི་ཡོད་ཀྱང་། དེ་སྔོན་ལས་ཅུང་ཟད་ཉམས་ཞིབ་ཇེ་རྒྱས་དང་།
གནས་ཚད་ཇེ་མཐོ། བཀོད་པ་ཇེ་ལེགས་སུ་བཏང་སྟེ་དཔར་སྐྲུན་ཞུ་བཞིན་པ་ལགས་
ན་རྩོམ་པ་པོའི་གྲོགས་པོ་དགེ་སློང་བློ་བཟང་ཡར་འཕེལ་ནས་བོད་རྒྱལ་ལོ་ ༢༡༣༩
རབ་གནས་ཆུ་འབྲུག ཕྱི་ལོ་ ༢༠༡༢ ཟླ་ཚེས་ལ།།



༄༅། །བོད་ཀྱི་བརྡ་སྤྲོད་ནག་ཊིཀཿ
.
༈ ནམོགུརུམཉྫགྷོ ཥཱཡ།
དཔལ་ལྡན་མཆོག་གསུམ་གཅིག་འདུས་བླ་མ་དང་།།
བོད་ཀྱི་ཡི་གེའི་བྱེད་པོ་སཾ་བྷོ་ཊས།།
སྐྱེ་འགྲོ་ཀུན་དང་བྱེ་བྲག་གངས་ཅན་པར།།
ཤེས་རབ་མིག་བྱིན་པས་ན་དད་ཕྱག་བརྩེགས།།
ཕན་པ་མངོན་མཐོ་བདེ་བ་ངེས་ལེགས་ཏེ།།
དེ་རྒྱུ་ངེས་འབྱུང་བྱང་སེམས་ཡང་དག་ལྟ།།
ཐེག་པ་གསུམ་དང་གྲུབ་མཐའ་བཞིའི་སྒོ་ནས།།
སྲིད་ཞིའི་མཐའ་ལ་མི་གནས་ཅིས་ཀྱང་སྨོན།།
ལུང་གི་བསྟན་པ་རྟོགས་པའི་བསྟན་པའི་རྒྱུ།།
དེ་ཡི་རྒྱུ་ནི་མིང་ཚིག་ཡི་གེའི་ཚོགས།།
ཁྱད་པར་བོད་མིའི་འདུ་ཤེས་སྲུང་བ་ལའང་།།
འདི་ཉིད་འཆད་རྩོད་རྩོམ་གསུམ་ཀུན་ནས་བསྔགས།།



2 བོད་ཀྱི་བརྡ་སྤྲོད་ནག་ཊཾ ཀཿ
དེ་ཕྱིར་བདག་འདྲ་ཤེས་རབ་དམན་ན་ཡང་།།
འདི་འདྲའི་ལས་ལ་འཇུག་པར་སྤྲོ་བ་བརྟས།།
གཟུར་གནས་བློ་ལྡན་ཟོ་བཟང་ཁྱེད་རྣམས་ལ།།
སོ་ཕག་འཕངས་པའི་ལན་དུ་གཡང་ཊི་ཞུ།། །།
ཞེས་ཤིས་པ་བརྗོད་པ་དང་། དངོས་པོ་ངེས་བསྟན་གྱི་ཚིགས་སུ་བཅད་པའི་སྒོ་
ནས་སྔ ན་བསུས་ཏེ་གཞུང་དངོས་གཞི་བཤད་པ་ལ་རབ་བྱེད་བཅུ་གཉིས་ཡོད།
རབ་བྱེད་དང་པོར། བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ་ལ། གླེ ང་གཞི་དང་།
ཡིག་གཟུགས་ལ་འགྱུར་འགྲོས་བྱུང་ཚུལ། རིག་གནས་སྤྱིའི་སྐོར། སུམ་རྟགས་
གཉིས་ཀྱི་མཛད་པ་པོའི་སྐོར། ཡི་གེའི་སྦྱོར་བའི་རྩ་བ་མཆན་སྦྲགས་མ། བརྡ་
སྤྲོད་འགྲེལ་པ་སྔ་ཕྱི། ཐོན་མིའི་རྣམ་ཐར་རྒན་རབས་ངག་རྒྱུན། ཀློག་སློབ་དཔོན་
གྱི་བོད་ཡིག་འཁྲིད་ཐབས་བཅས་བཤད་པའོ། །རབ་བྱེད་གཉིས་པར། སུམ་རྟགས་
ཀྱིས་བོད་ཀྱི་བརྡ་སྤྲོད་རིག་པའི་དགོས་མཁོ་ཆ་ཚང་སྐོང་ཐུབ། རབ་བྱེད་གསུམ་
པར། བོད་ཀྱི་སྐད་ཡིག་གི་གསང་བ་གླེ ང་བ། རབ་བྱེད་བཞི་པར། བོད་ཀྱི་ཡི་
གེའི་དབྱངས་གསལ་སྤྱི་དང་། བྱེ་བྲག་སྔོན་རྗེས་མིང་གསུམ་དང་། རྐྱང་འདོགས་
བརྩེགས་གསུམ་བཤད་པ། རབ་བྱེད་ལྔ་པར། ཡི་གེ་སོ་སོའི་སྐྱེ་གནས་དང་།
བྱེད་རྩོལ་ལས་འཕྲོས་ཏེ་འཇམ་རྩུབ་དང་། ལྕི་ཡང་མཐོ་དམའ་བཅས་བཤད་པ།
རབ་བྱེད་དྲུག་པར། མིང་བཤད་པ། རབ་བྱེད་བདུན་པར། སྦྱོར་ཚུལ་ཚིག་ཕྲད་
ཀྱི་འཇུག་པ་བཤད་པ་ལ། སྒྲའི་སྦྱོར་ཚུལ་དང་། དོན་གྱི་འཇུག་ཚུལ། ཕྲད་རང་
དབང་ཅན། ཞིང་སོགས། པ་བཟེད་བ་ཟུམ་དང་བཅས་པ་བཤད་པའོ། །རབ་བྱེད་
བརྒྱད་པར། དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ་ལ།
དབྱངས་གསལ་རྟགས་ཀྱི་ངོས་འཛིན། སྔོ ན་འཇུག་རྟགས་ཀྱི་འཇུག་པ། རྗེས་



བོད་ཀྱི་བརྡ་སྤྲོད་ནག་ཊིཀཿ 3
འཇུག་རྟགས་ཀྱི་འཇུག་པ་བཅས་བཤད་པའོ། །རབ་བྱེད་དགུ་པར། བོད་ཀྱི་སྲོལ་
རྒྱུན་རིག་གནས་རྒྱུན་འཛིན་བྱེད་པའི་དགེ་མཚན་དང་དེའི་ཐབས་ལམ། རབ་བྱེད་
བཅུ་པར། ཞུ་དག་བྱེད་སྟངས་སྐོར་བཤད་པ། དག་ཆ། བསྡུས་ཡིག ཁྱུགས་
ཡིག་འབྲི་ཚུལ། རྒྱ་རིམ་པ་བདུན་རྒྱ་ཆེར་བཤད་པ། རབ་བྱེད་བཅུ་གཅིག་པར།
བརྡ་གསར་རྙི ང་བཤད་པ། རབ་བྱེད་བཅུ་གཉིས་པར། ཉེར་མཁོའི་བསྟན་རྩིས། །
དེའི་རྗེས་ཟུར་མཆན་དུ་རབ་བྱེད་རེ་རེའི་མཆན་རྣམས་རིམ་བཞིན་བཀོད་ཡོད།
མཐའ་མར་དཔར་སྐྲུན་སྨོ ན་ཚིག་དང་བཅས་པའི་སྒོ་ནས་རེ་ཞིག་མཇུག་བསྡུས་
པ་ལགས་སོ།། །།



རབ་བྱེད་དང་པོ།
བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ།
གླེང་གཞི།
༄༅། །བོད་ཁ་བ་ཅན་གྱི་ལྗོངས་ན་བརྡ་དང་སྐད་ཀྱི་བྱུང་བ་ནི་ཆེས་གདོད་མའི་དུས་
ནས་བྱུང་ཞིང་། དེ་ཡང་ཐོག་མར་བོད་ཀྱི་གནའ་བོའི་བརྡ་ཐབས་དཔེར་ན་མེ་བརྡ་
དང་ས་ཐོ། དངོས་བསྐུར་རྡུང་འཁྲོལ། ཐག་མདུད། འདྲ་རིས། གཏོར་མ། ཕྱག་
རྒྱ་བཅས་ཀྱི་བརྒྱུད་ནས་ཕན་ཚུན་བརྡ་ལན་བྱེད་ཀྱི་ཡོད། དེ་ནས་ཐ་གུའི་ཡེ་གེ་དང་།
འདྲ་གཟུགས་ཡི་གེ་ཡང་བྱུང་ཡོད།། ད་ལྟ་ང་ཚོས་བགྲོ་གླེ ང་བྱེད་པའི་བརྗོད་བྱ་
གཙོ་བོ་ནི་སྒྲ་སྦྱོར་གྱི་ཡི་གེ་ཡིན་པ་རེད། ཡོངས་གྲགས་ཁུངས་བཙན་པའི་ལོ་རྒྱུས་
དུ་མའི་དབང་དུ་བྱས་ན་ཡེ་ཤུ་མ་ཤི་ཀའི་བརྒྱ་ཕྲག་བདུན་པའི་གོང་དུ་བོད་ཀྱི་སྐད་
བརྡ་དེ་དག་ཡི་གེར་ཕབ་པ་དང་། སྒྲའི་འགྲོ་ལུགས་དང་མཐུན་པའི་མིང་ཚིག་ཡི་
གེ་གསུམ་གྱི་བདག་ཉིད་དུ་གྲུབ་པའི་བསྟན་བཅོས་གང་ཡང་བྱུང་མེད།།
དུས་རབས་བདུན་པའི་དཀྱིལ་དུ་བོད་ཀྱི་རྒྱལ་པོ་སྲོང་བཙན་སྒམ་པོའི་(༦༡༧ -
༦༥༠) སྐུ་དུས་སུ་བོད་ཀྱི་ཆབ་སྲིད་ཀྱི་མངའ་རིས་རྒྱ་ཆེ་ལ་དམག་དཔུང་གི་སྟོབས་
ཀྱང་མཐའ་བཞིའི་རྒྱལ་ཁམས་དབང་དུ་བསྡུ་ནུས་པ་ཡོད་ན་ཡང་བོད་ཀྱི་ཤེས་རིག་



6 བོད་ཀྱི་བརྡ་སྤྲོད་ནག་ཊཾ ཀཿ
གི་གནས་སྟངས་ནི་རྒྱལ་ཁབ་གཞན་གྱི་ཤེས་རིག་ལ་འགྲམ་ཆུ་ལྡང་དགོས་པ་བྱུང་
ཡོད་པར་མ་ཟད། བོད་རང་གི་སྐད་ཀྱི་ལམ་ནས་ཁྱིམ་མཚེས་རྒྱལ་ཁབ་རྣམས་ལ་
འཕྲིན་བཟང་ཞིག་བསྐུར་བའི་ཡི་གེ་ཞིག་ཀྱང་ལོགས་སུ་སྟོན་རྒྱུ་མེད་པས་ཆོས་རྒྱལ་
ཉིད་ཡིད་ཁོང་དུ་ཆུད་པར་གྱུར་ཏེ་རྣམ་དཔྱོད་ཅན་གྱི་བློན་པོ་རྣམས་དང་ནང་གྲོས་
བགྱིས་མཐར་མིང་གི་ཡི་གེ ས་རབ་ཏུ་བརྗིད་པ་ཐོན་མི་ཨ་ནུའི་བུ་ཐོན་མི་སམ་བྷོ་
ཊ་ཞེས་པ་དེ་ཉིད་རྒྱ་གར་འཕགས་པའི་ཡུལ་དུ་མངགས་པ་ལྟར་ཆིབས་ཞལ་བསྒྱུར་
ཏེ་འཕགས་ཡུལ་གྱི་ཤེས་རིག་སྤྱི་དང་བྱེ་བྲག་ནང་ཆོས་དང་སྒྲ་རིག་ལ་སློབ་གཉེར་
ཕུལ་དུ་ཕྱིན་པ་བགྱིས་མཐར་བོད་ཁ་བ་ཅན་གྱི་ཡུལ་དུ་རི ན་ཐང་བྲལ་བའི་བརྡ་
སྤྲོད་ལེགས་བཤད་ཀྱི་སྐྱེས་ཆེན་པོ་སྔོན་ཆད་བོད་རྒྱལ་ཁབ་ཆེན་པོར་སུ་གང་གིས་
ཀྱང་ཕུལ་མེད་པ་ཞིག་བྱིན་ཏེ་བོད་དུ་ཤེས་རིག་རིག་གནས་ཀྱི་སྐྱ་རེངས་ཤར་ཏོ།།
དེ་ལྟར་ཡིན་པ་ཡང་ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད་ལས།
དེ ་ནས་རྒྱལ་བུ་དེ་ཤིན་ཏུ་སྐུ་དབང་ཆེ་བས་མཐའི་རྒྱལ་པོ་ཐམས་ཅད་
ཀྱིས་བཅའ་དང་། སྐྱེས་ལོ་དམ་གྱིས་(ཐང་གི་) ཚུལ་དུ་འབུལ་དུ་ཡོང་
བས་ཞུ་བ་ཡི་འཕྲིན་ཡིག་ཀློག་པ་ན། བོད་ཀྱི་རྒྱལ་པོ་ལ་ཁ་ཕྲིན་ལས་ཡི་གེ་
མེད་དེ། འོ་ཅག་བོད་ལ་ཡང་ཡི་གེ་དགོས་པར་སྣང་། བཀའ་ལུང་གསལ་
ནས་དེ ར་བློན་པོ་བཅུ་དྲུག་རྒྱ་གར་དུ་ཡི་གེ་སློབ་ཏུ་བཏང་བས་ཐང་འབྲེ་
གསུམ་ལ་གཏུགས། (རྡུགས།） ལ་ལ་ནི་མཐའི་ལ་གཅན་གྱིས་བསད།
ལ་ལ་ཚད་པས་གུམ། ལ་ལ་ལྕེ ་བུལ། ལ་ལ་ཤེས་རབ་ཆུང་ནས་སྐད་
མ་ལོབས་ཏེ་རྒྱལ་པོའི་ཐུགས་དགོངས་མ་གྲུབ། དེ་ནས་ཐོན་མི་བསམ་
བུ་ཞེ ས་པ་བློ ་གསལ་ལ་ཡི ད་གཞུངས་པས་མི ་ཆུང་སམ་བྷོ་ཌ་(༩)
ཞེ ས་པ་ལོ་བཅུ་གཅིག་ལོན་པ་ལ་ཕ་མ་ལ་རྫས་མང་པོ་བྱིན་ནས་རྒྱལ་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 7
པོས་བཀའ་སྩལ་ཏེ་སམ་བྷོ་ཌ་(༩)ལ་གསེར་ཕྱེ་བྲེ་གང་བྱིན་ནས་དེ་ལ་
འཁོར་ངོ་ཚ་ཤེས་ཤིང་ཁྲེལ་ཡོད་པ་བཅུ་དྲུག་མི་རེ་ལ་རྟ་རེ། དྲེའུ་རེ །
གསེར་སྲང་བཅུ་དྲུག གསེར་ལིངས་པ་སྲང་བརྒྱ་ཐམ་པ་བསྐུར། དཔལ་
ནཱ་ལེན་དྲའི་གཙུག་ལག་ཁང་དུ་བརྫོངས་བཏང་ངོ༌།།༢
ཞེས་གསལ། དེར་མ་ཟད་ཆོས་འབྱུང་བསྟན་པའི་རྒྱལ་མཚན་ལས་ཀྱང་།
གསུམ་དུ་འཛངས་པ་མཐོན་མི་བསམ་པོ་ཊ་(ཐོན་མི་སམ་བྷོ་ཊ་)། ཀ་ཀ་ཀི་ཀི་
ཀུ་ཀུ་ཞབས་ཁྱུད་བྱས། ར་ར་རི་རི་གཙང་གི་ཡིག་མ་རོ། ཤད་ཀྱིས་བར་
བཅད་ཚིག་གིས་སྨྲ་བར་བྱེད། དེའི་གོང་ན་བོད་ལ་ཡི་གེ་མེད།།༣
ཅེས་གསལ། འོན་ཀྱང་བོན་རྣམས་ལྟར་ན་སྲོང་བཙན་གྱི་གོང་དུ་བོན་ལུགས་དེ་ཙམ་
དར་བས་ཡི་གེ་མེད་ཟེར་བ་མི་བདེན་ཞིང་། དེ་ཡང་སྟག་གཟིག་གི་སྤུངས་ཡིག་བྱ་
བ་ཞང་ཞུང་གི་ཡིག་རྒན་དུ་བསྒྱུར། དེ་སྨན་བྲག་ཏུ་འགྱུར། དེ་རིམ་གྱིས་དབུ་ཅན་
དང་འབྲུ་མར་འགྱུར་སོགས་ཟེར་ཞེས་དགེ་ཆོས་ཀྱིས་གསུངས།།
སྙིང་སྟོབས་དང་ཤེས་རབ་ཕུལ་དུ་ཕྱིན་པའི་ཐོན་མིས་དཀའ་བ་བརྒྱ་ཕྲག་དུ་མ་
ཁྱད་དུ་བསད་དེ་རང་གི་དགེ་བའི་བཤེས་གཉེན་ཆེན་པོ་པཎྜི་ཏ་ལྷ་རིག་པའི་སེང་གེ་
དང་། བྲམ་ཟེ་ལི་བྱིན་ཀ་ར་མཇལ་བ་ན་ཕྱག་རྟེན་དུ་གསེར་ཕུལ་ནས་གསོལ་པ།
བདག་ནི་མཐའ་འཁོབ་བོད་ཀྱི་བློ ན་པོ་ཡིན། །བདག་གི་རྒྱལ་པོ་ཐུགས་
རྗེ་ཆེན་པོ་ལགས། །འབངས་རྣམས་ཆོས་ཀྱིས་ཚིམ་པར་མཛད་པ་དང་།།
དགེ་བ་བཅུ་ཡི་རྒྱལ་ཁྲིམས་འཆའ་བ་ལ། །བདག་གི་ཡུལ་ན་ཡི་གེའི་སྲོལ་
མེད་པས། །རྒྱ་གར་ཡུལ་དུ་ཡི་གེ་སློབ་ཏུ་མཆིས། །སྒྲ་ཚད་ཡི་གེའི་
བཀའ་དྲིན་མཛོད།།༤



8 བོད་ཀྱི་བརྡ་སྤྲོད་ནག་ཊིཀ
ཅེས་གསོལ་བ་བཏབ་པ་ལྟར་དགེ་བའི་བཤེས་གཉེན་མཆོག་ནས་བརྩེ་བས་རྗེས་སུ་
བཟུང་སྟེ་ཐོན་མི་ནང་ཆོས་དང་སྒྲ་རིག་པའི་གནས་ལ་སྦྱངས་པ་མཐར་སོན་ཐུབ་
པ་བྱུང་། ནམ་ཞིག་རང་གི་མཁྱེན་ཡོན་རྒྱས་ཏེ་རྒྱལ་པོ་ཆེན་པོའི་ཐུགས་འདུན་
སྐོང་ཐུབ་པ་དང་། བོད་རྒྱལ་ཁབ་ལ་ཕན་ཐོགས་ངེས་ཅན་གྱི་སྲི་ཞུ་སྒྲུབ་ཐུབ་པའི་
གདེ ང་ངམ་སྤོབས་པ་ཞིག་རྙེ ད་པ་ན་བོད་དུ་ལོག་ན་དོན་ཆེ་བར་དགོངས་ཏེ་ཁ་བ་
ཅན་གྱི་ཡུལ་དུ་ཕྱིར་ཕེབས་གནང་རྒྱུའི་དགོངས་པ་འཁྲུངས་སོ། །གང་གི་མཁྱེན་
པའི་ཆུ་ཚད་དང་དགེ་བའི་བཤེས་གཉེན་མཆོག་གིས་རྗེས་སུ་བཟུང་བའི་དན་རྟགས་
ནི་མཁས་དགའ་ལས།
མཁས་པ་ལི་བྱི ན་དགྱེ ས་པས་ལན་གསུངས་པ། །བདེ ན་ཉི ད་དོ ན་
རྟོག་བློ ན་ཆེན་རིག་པ་ཅན། ཁྱོད་ལ་ཡི་གེ་སྒྲ་དང་སྙན་ངག་སོགས།།
ཡོན་ཏན་ངོ་མཚར་ཅན་ཀུན་སློ བ་བོ་ཞེས། །ཡི་གེའི་རིགས་རྣམས་
ཀུན་ལ་མ་རྨོངས་བསྟན། །རིག་པའི་རྩལ་ཕྱེ་ཤེས་རབ་སྒྲོན་མེ་བཏེག།
རྣམ་མང་དུ་མའི་ཡི་གེ་ཁོང་དུ་ཆུད། །ལྷ་རིག་སེང་གེ་ལ་སོགས་པཎྜི་ཏ།།
མཁས་པ་གཞན་ཡང་བསྟེ ན་ནས་སྒྲ་ཚད་དང་། །རིག་པའི་གནས་མང་
ཁོང་དུ་ཆུད་པར་བྱས། །ཐེག་པ་ཆེན་པོའི་གསུང་རབ་མང་དུ་སྦྱངས།།
བོད་དུ་འབྱོན་ཚེ་མཁན་པོ་ལི་བྱིན་གྱིས། ཁྱོད་ནི་རིག་གནས་ཀུན་ལ་རྩེ་
མོར་སོན། །ད་ནི་སྤྲུལ་པའི་རྒྱལ་པོའི་དགོངས་པ་སྒྲུབས། །བོད་ཡུལ་
འགྲོ་ཀུན་ཡི་གེ་སྒྲ་ཚད་དང་། །ལུང་རིགས་མན་ངག་རྣམས་ཀྱིས་ཚིམ་
པར་མཛོད།།༥



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 9
ཅེས་བྲམ་ཟེ་ཆེན་པོ་ལི་བྱིན་གྱིས་ཐོན་མི་རང་ཉིད་རི ག་གནས་མང་པོར་མཁས་
པར་གྱུར་པ་དང་། བོད་དུ་བྱོན་ནས་རྒྱལ་པོའི་ཐུགས་དགོངས་འགྲུབ་ཕྱིར་སྒྲ་ཚད་
སོགས་ཀྱི་སློབ་གཉེ ར་བོད་ཡུལ་ཀུན་ཏུ་ཚིམ་པར་མཛོད་ཅིག་ཅེས་བཀའི་གནང་
བ་སྤྱི་བོར་སྩལ་བ་ན་ཐོན་མི་ཉིད་ཀྱིས་སློབ་དཔོན་ལ་གཏང་རག་གི་ཚུལ་དུ་ཞུས་
པ་འདི་ལྟ་སྟེ །
ཐོན་མིས་ཡོན་ཕུལ་གཏང་རག་ཚིག་བརྗོད་པ། །ཐུགས་ལ་བཏགས་སོ་
རྒྱལ་བའི་སྲས། །བཀའ་དྲིན་ཆེ་འོ་ངོ་མཚར་ཆེ། །བྱིན་གྱིས་རློབས་ཤིག་
ཐུགས་རྗེ་ཅན། །རིག་པ་དྲི་མེད་ཀྱི་ནམ་མཁའ་ལ། །ཐབས་ཤེས་གཉིས་ཀྱི་
རྒྱུ་སྐར་ཤར། །སྨོན་ལམ་དག་པའི་རླུང་གིས་དྲངས། །སྒྲ་ཚད་ཡི་གེའི་ཉི་
ཟླ་ཤར། །འགྲོ་བའི་མ་རིག་མུན་པ་སེལ། །བདེ་གསལ་ཡིད་ཀྱི་རྒྱ་མཚོ་ལ།།
རིག་པ་བློ་ཡི་ཆུ་ཕྲན་འཁོར། །སྨོན་ལམ་དག་པའི་ཆུ་བྱ་ལྡིང་། །སྒྲ་
ཚད་ཡི་གེའི་ནོར་བུ་བཞུགས། །འགྲོ་བའི་དབུལ་ཕོངས་སེལ་བར་བྱེད།། ་
སྒྱུ་ལུས་དྲི་མེད་ཀྱི་སྡོང་པོ་ལ། །ཐབས་ཤེས་གཉིས་ཀྱི་ཡལ་ག་རྒྱས།།
བསླབས་ཤེས་ཡོན་ཏན་གྱི་མེ་ཏོག་ཤར། །སྒྲ་ཚད་ཡི་གེའི་འབྲས་བུ་སྨིན།།
བདག་བོད་ཀྱི་བློན་པོ་ཐོན་མི་ལ། །མ་ལུས་གནང་བ་ཐུགས་ལ་བཏགས།།
རྒྱ་གར་ཡུལ་དུ་ཕྱིན་པ་ཡིན། །མཁས་གྲུབ་ཁྱེད་དང་མཇལ་བ་ཡིན།།
ཡོན་ཏན་གཞི་མ་ཡི་གེ་ཡིན། །མ་ལུས་ཁོང་དུ་ཆུད་པ་ཡིན། །བོད་
ཡུལ་དབུས་སུ་འགྲོ་བ་ཡིན། །རྒྱལ་པོས་དགའ་སྟོན་མཛད་པ་ཡིན།།
རྒྱལ་སྲིད་ཆོས་བཞིན་སྐྱོང་བ་ཡིན། །རྒྱལ་པོས་དབུ་མཛད་བློན་པོ་ལ།།
སྒྲ་ཚད་ཡི་གེ་སྤེལ་བ་ཡིན། །ཀུན་ལ་རྒྱས་པར་བྱེད་པ་ཡིན། །ཐུགས་
ལ་བཏགས་སོ་རྒྱལ་བའི་སྲས།།པ



10 བོད་ཀྱི་བརྡ་སྤྲོད་ནག་ཊཾ ཀཿ
ཞེས་ཞུས་སོ། །རྒྱལ་པོ་ཆེན་པོས་ཐོན་མི་སཾ་བྷོ་ཊ་བོད་ཁ་བ་ཅན་གྱི་ཡུལ་དུ་བྱོན་
པའི་གཏམ་བཟང་གསན་པ་ན་ཐུགས་དགྱེས་ཚོར་ཆེན་པོ་བྱུང་། གང་གི་བཀའ་
བསྒོས་བཞིན་བསུ་བ་དགའ་སྟོན་བསམ་གྱིས་མི་ཁྱབ་པ་བྱས། རྒྱལ་པོ་དགའ་སྟོན་
གྱི་གདན་སར་བྱོན་པ་ལ་བློན་པོ་ཐོན་མིས་ན་རོ། གི་གུ །ཞབས་ཀྱུ། སོགས་སྡེ་
ཚན་དུ་བྱས་ཏེ་ཡི་གེའི་ཕུད་ཕུལ་བ་འདི་ལྟ་སྟེ།
ཞལ་རས་གསལ་ལ་རང་མདངས་གང་བ་བཟང་། །གདམས་ངག་ཟབ་ལ་
མ་ཆད་ཐ་དད་རང་། །ལས་ངན་བག་ཆགས་ཐམས་ཅད་བསལ་མཛད་པ།།
འཕགས་པ་མ་ཕམ་ཡང་དག་དམ་པ་ལགས། །བདེ་གཤེགས་བདེན་ངེས་
ཡེ་ཤེས་ཏེ། །ཏིང་འཛིན་ཞི་ཉིད་རིག་ཅིང་གཟིགས། །ཉོན་མོངས་
ཚོགས་བཅོམ་མགོན་པོ་མཆོག །དུས་གསུམ་བདུད་འདུལ་ཀུན་ཏུ་ཐུལ།།
སྤྱན་རས་གཟིགས་དབང་ཐུགས་ཀྱི་སྲས། །སྲོང་བཙན་སྒམ་པོར་མཚན་
གསོལ་བའི། །ཆོས་རྒྱལ་ཁྱེད་ལ་ཕྱག་འཚལ་ལོ།།༧
ཞེས་གསུངས་པ་ལྟར་ཡིག་ཕུད་རང་ནས་བོད་ཀྱི་སྐད་ཡིག་ཏུ་ལེགས་སྦྱར་གྱི་མེ་
ལོང་མ་མ་བསྒྱུར་གོང་ནས་བྱ་དཀའི་སྒྲ་རྒྱན་གྱི་སྲོལ་ཡོད་པ་ཤེས་ཐུབ། ཆོས་རྒྱལ་
ཉིད་ཀྱིས་ཐོན་མི་ཉིད་བོད་ཁ་བ་ཅན་པ་རྣམས་ལ་བཀའ་དྲིན་རྨད་དུ་བྱུང་བ་ཡིན་
པར་མཁྱེན་ཏེ་ཐོན་མིར་བློན་པོ་གཞན་རྣམས་ལས་གཙིགས་མཐོང་ཆེ་བར་མཛད།
ཕྲག་དོག་ཅན་གྱི་བློན་པོ་འགའ་ཞིག་གིས་རྒྱལ་པོས་ཐོན་མིར་བཀུར་གཟོས་ཆེས་
ཆེར་མཛད་པར་མ་བཟོད་དེ་རྒྱལ་པོར་དེ་ལྟར་མི་མཛད་པར་ཞུ་ཞེས་གསོལ་བ་ན་
ཚོགས་ཀྱི་དབུས་སུ་བློན་པོ་ཆེན་པོ་ཐོན་མིས་ང་རྒྱལ་གྱི་གླུ་བླངས་པ་འདི་ལྟར།



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 11
ང་དྲིན་ཅན་གྱི་བློ ན་པོ་ཐོན་མི་ངས། །ལམ་བགྲོད་པར་དཀའ་བའི་རྒྱ་
གར་དུ། །ལུས་ཚ་གྲང་ཆེ་ཡང་དཀའ་བ་སྤྱད། ཁོང་མཁས་པ་བྲམ་ཟེ་
ལི་བྱིན་ལ། །ཡིད་གུས་པའི་ཚུལ་གྱིས་མོས་གུས་བྱས། །ནོར་རིན་ཆེན་
གསེར་གྱི་ཕྱག་རྟེན་ཕུལ། །དོན་རྙེ ད་པར་དཀའ་བའི་ཡིག་འབྲུ་བསྟན།།
བློ་ཐེ་ཚོམ་སེལ་བའི་མཛུབ་ཁྲིད་བྱས། །ཚིག་དབྱངས་ཡིག་རྣམས་ལ་
མཁས་པར་སྦྱངས། །རྒྱ་ཡིག་ལྔ་བཅུ་ཐམ་པ་དེ། །བོད་ཡིག་སུམ་ཅུར་
གཏན་ལ་ཕབ། །རང་མཁས་པའི་ངེས་ཤེས་བློ་ལ་ཤར། །འཕྲལ་ཡོན་ཏན་
ཐམས་ཅད་ཁོང་དུ་ཆུད། །དུས་ད་ལྟ་དགའ་ལ་ཕྱི་མ་སྐྱིད། །ཡུལ་མཐའ་
འཁོབ་བོད་ཀྱི་རྒྱལ་ཁམས་འདིར། །མི་མཁས་པ་སླེབ་པའི་སྔོན་མ་ཡིན།།
ང་མུན་པ་སེལ་བའི་སྒྲོན་མེ་ཡིན། །རྗེ་རྒྱལ་པོ་ཉི་ཟླའི་ཚུལ་དུ་བཞུགས།།
གྲོགས་བློན་པོའི་ཁྲོད་ན་ང་ཙམ་མེད། །བོད་ཁ་བ་ཅན་པའི་མི་རྣམས་ལ།།
ང་ཐོན་མི་བཀའ་དྲིན་མི་ཆེ་འམ།།༨
ཞེས་སོགས་སྨྲས་པ་ན་ད་གཟོད་བློན་པོ་གཞན་རྣམས་ཀྱི་ཕྲག་དོག་གི་རྦ་རླབས་རང་
ཞིར་གྱུར། ཐོན་མིས་བོད་ཀྱི་སྐད་ཡིག་ལ་མཁོ་བའི་ཡི་གེ་གཏན་ལ་འབེབས་པར་
མཛད་པ་ན་ལེགས་སྦྱར་གྱི་དབྱངས་ཡིག་བཅུ་དྲུག་བོད་ཡིག་གི་དབྱངས་ལྔར་བསྡུས་
པར་མཛད། དེ་ཡང་ཉང་ཆོས་འབྱུང་ལས།
དབྱངས་ཡིག་བཅུ་དྲུག་ན་རོ་གུ་གུའི་ཁོངས་སུ་བསྡུས་ཏེ་བསྒྱུར་རོ།།
ཨི་གུ་གུར་བསྒྱུར། ཨུ་ཞབས་ཀྱུར་བསྒྱུར། ཨེ་འགྲེང་བུར། ཨོ་ན་རོ།
ཨ་རྩེག་ཏུ་བསྒྱུར་ཏེ།།



12 བོད་ཀྱི་བརྡ་སྤྲོད་ནག་ཊིཀ
ཞེས་དང་། དེ་བཞིན་བོད་ཀྱི་སྐད་ལ་མཁོ་བའི་ཡི་གེ་ལེགས་སྦྱར་གྱི་སྐད་ཡིག་
ཏུའང་ཡོད་པ་རྣམས་ཟུར་བཏོན་མཛད་དེ་བོད་ཡིག་གསལ་བྱེད་སུམ་ཅུ་ལས་གསལ་
བྱེད་ཉེར་བཞི་ཡིག་གཟུགས་དང་བཅས་པ་གཏན་ལ་ཕབ། ལྷག་མ་གསལ་བྱེད་
དྲུག་པོ་བོད་སྐད་ལ་མཁོ་ཡང་ལེགས་སྦྱར་ལ་མེད་པའི་རྒྱུ་མཚན་ལ་བརྟེན་ནས་རེ་
ཞིག་ཡིད་ཁོང་དུ་ཆུད་པར་གྱུར་ཏེ་མནལ་དུ་སོང་བ་ལས་སད་པའི་དུས་སུ་སྐྱེས་བུ་
རྒན་པོ་ཕྱག་འཁར་ཐོགས་པ་ཞིག་དང་འཕྲད་དེ་ཡི་གེ་དྲུག་པོ་རྙེད་པའི་རྐྱེན་དུ་གྱུར།
དེ་ཡང་། ཉང་ཆོས་འབྱུང་ལས།
བོད་ཡིག་ཉི་ཤུ་རྩ་བཞི་ལས་མ་རྙེད་ནས་སྨྲ་བ་བསྡེབས་སུ་མ་འདོད་ནས་
སྐད་མ་ཁུགས་ཏེ་ཁོང་དབུ་འཐོམས་ཏེ་ཉལ་ནས་འདུག་པ་མནལ་དུ་སོང་
“བ་དང་མནལ་སད་པའི་ཚེ་རང་གི་རྩ་ན་སྐྱེས་བུ་རྒན་པོ་ཕྱག་འཁར་ཐོགས་
པ་ཞིག་འདུག་ནས་ཁྱོད་གང་ནས་འོངས། གར་འགྲོ། ཅི་བྱེད་པ་ཡིན།
རིགས་གང་ཡིན། ངའི་སྒོ་བསྡམས་པ་ལ་གང་ནས་ཐར་ཞེས་སྨྲས་པས།
རྒད་པོ་ན་རེ། ཆོས་ཉིད་གཤིས་ལ་གོང་འོག་མེད། །ཡང་དག་དོན་ལ་བྱ་
བྱེད་མེད། །ནམ་མཁའ་ལམ་དུ་བྱས་པ་ལ། །སྒོ་ཆ་བསྡམས་པས་ག་ལ་
ཐུབ། །ཟེ ར་རོ། །དེ་འཕགས་པ་འཇམ་དཔལ་གྱི་སྤྲུལ་པ་ཡིན་པར་རིག་
ནས་ཡང་ཡང་དུ་དྲིས་པས་རྒད་པོ་ན་རེ། ང་ཞང་ཞུང་མི་ཡུལ་ནས་འོངས།
ཟ་ཧོར་གྱི་ཡུལ་དུ་འགྲོ་ཟེར། ཐག་ཇི་ཙམ་ཡོད་བྱས་པས་ཅི་ཆ་ཟེར།
འཚོ་རྒྱགས་ཅི་ཡོད་བྱས་པས་ཇ་ཡོད་ཟེར། རིགས་ནི་འ་ཞའི་ཡིན་ཟེར།
མི་སྣང་བར་སོང་ངོ་།།༡༠
གོང་གི་རྐྱེན་དེ་དག་ལ་ཐོན་མིས་དཔྱད་པ་ན། རིགས་འ་ཞ་ཡིན་ཟེར་བ་ལས་འ་ཡིག་
རྙེ ད། ཞང་ཞུང་ནས་འོང་ཟེར་བ་ལས་ཞ་ཡིག་རྙེ ད། ཟ་ཧོར་ཡུལ་དུ་འགྲོ་ཟེར་བ་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 13
ལས་ཟ་ཡིག་རྙེ ད། ཐག་ཇི་ཙམ་བྱས་པས་ཅི་ཆ་ཟེར་བ་ལས་ཅ་ཡིག་དང་ཆ་ཡིག་
རྙེད། འཚོ་རྒྱགས་ཇ་ཡོད་བྱས་པ་ལས་ཇ་ཡིག་རྙེད་དོ། །དེས་ན་རྒྱ་གར་ན་མེད་པའི་
ཡི་གེ་དྲུག་པོ་བསྣན་ཏེ་བོད་ཡིག་ཏུ་གསལ་བྱེད་སུམ་ཅུ་ཐམ་པར་བཟོས་པ་དང་།
དབྱངས་ལ་མཚོན་ནའང་རྒྱ་གར་གྱི་དབྱངས་ཡིག་བཅུ་དྲུག་གི་བྱ་བ་དེ་བོད་སྐད་
དུ་དབྱངས་ལྔ་ཡིས་བྱེད་པ་ཡིན། དེས་ན་བོད་ཡིག་ཏུ་དབྱངས་ལྔ་དང་གསལ་བྱེད་
སུམ་ཅུར་གཏན་ལ་ཕབ་བོ། །གོང་དུ་བཤད་པ་འདི་ནི་ཡི་གེ་དྲུག་པོ་དེ་དག་རྙེ ད་པའི་
རྐྱེ ན་ཙམ་བཤད་པ་ལས་དགོས་པ་གསུངས་མེད་ན་དེ་དག་བཟོ་དགོས་པའི་དགོས་
པའང་ལོ་རྒྱུས་དེ་ཉིད་དུ་གསུངས་ཡོད། ཇི་སྐད་དུ།
བོད་ཀྱི་གཅིག་ལ་རྒྱ་གར་ཨེ་ཀ་ཞེས་ཏེ་བོད་ལ་མ་བཏུབ་ནས་ཅ་བཅུག།
རྒྱའི་ལོ་ཀ་བོད་ཀྱི་འཇིག་རྟེན་མ་བཏུབ་པས་ཇ་བཅུག །རྒྱའི་དྷརྨ་ལ་བོད་
ཀྱི་ཆོས་བྱ་བ་མ་བཏུབ་ནས་ཆ་བཅུག། རྒྱའི་དྲི་ཏ་ལ་བོད་ཀྱི་ཞུ་བ་བྱ་བ་
བྱུང་བས་ཞ་བཅུག །བོད་ཀྱི་ཡི་གེ་རིང་པོ་མེད་པས་འ་བཅུག།༡༡
ཅེས་པ་ལས་ཡི་གེ་ལྔ་ཡི་དགོས་པ་མ་གཏོགས་གསུངས་མེད་པ་ལ་བལྟས་ན་ཆད་པའི་
སྐྱོན་དུ་སྣང་། དེའི་ཁ་སྐོང་ལྟ་བུར་ཁ་རྒྱན་ལས་ལུང་འདྲེན་བྱས་ན་ཡི་གེ་དྲུག་པོ་
ཐམས་ཅད་ཀྱི་དགོས་པ་ཚང་བར་འགྱུར། དེ་ཡང་ཁ་རྒྱན་ལས།
ཡི་གེ་དེ་དག་བཅུག་དགོས་པའི་དགོས་པ་ནི། རྒྱ་སྐད་དུ་ཨེ་ཀ་ཞེས་པ་
བོད་སྐད་དུ་གཅིག་གི་མིང་དང་། རྒྱ་སྐད་དུ་དྷརྨ་ཞེས་པ་བོད་སྐད་དུ་
ཆོས་ཀྱི་མིང་དང་། རྒྱ་སྐད་དུ་ལོ་ཀ་ཞེས་པ་བོད་སྐད་དུ་འཇིག་རྟེན་
གྱི་མིང་ཡིན་པས་ཅ་ཆ་ཇ་གསུམ་རྒྱ་སྐད་ལ་མེད་ཀྱང་བོད་སྐད་ལ་དེ་
བཞིན་མཁོ་བ་དང་། རྒྱ་སྐད་དུ་ད་དྷི་ཞེས་པ་བོད་སྐད་དུ་ཞོའི་མིང་དང་།



14 བོད་ཀྱི་བརྡ་སྤྲོད་ནག་ཊིཀཿ
རྒྱ་གར་སྐད་དུ་བྷཀམ་ཞེས་པ་བོད་སྐད་དུ་ཟས་ཀྱི་མིང་དང་། རྒྱ་སྐད་དུ་
དུཀ་དྷ་ཞེས་པ་བོད་སྐད་དུ་འོ་མའི་མིང་ཡིན་པས་ཞ་ཟ་འ་གསུམ་ཡང་
བོད་སྐད་ལ་ཉེ་བར་མཁོ་བའི་དགོས་དབང་གིས་རྒྱ་གར་ན་མེད་པའི་ཡི་
གེ་དྲུག་གསར་དུ་སྣོན་དགོས་པ་བྱུང་ངོ་།།༡༢
ཞེས་པ་ལས་ཅ་ཆ་ཇ་དང་། ཞ་ཟ་འ་སྟེ་ཡི་གེ་དྲུག་པོ་གསར་དུ་བསྣན་པའི་རྐྱེན་དང་
དགོས་པ་གང་ཡིན་སྔར་གྱི་ལོ་རྒྱུས་སུ་གསལ་བ་རྣམས་ལས་རང་རེས་དཔོག་ཐུབ།
དེ་ལྟར་ཐོན་མིས་བོད་ཀྱི་སྐད་ལ་དགོས་མཁོའི་དབང་གིས་ལེགས་སྦྱར་གྱི་དབྱངས་
གསལ་ལ་འཕྲི་སྣོན་མཛད་དེ་བོད་ཡིག་ཏུ་དབྱངས་གསལ་སུམ་ཅུ་རྩ་བཞི་གཏན་ལ་
ཕབ། ལེགས་སྦྱར་གྱི་སྔགས་ཡིག་རྣམས་བོད་སྐད་དུ་ཚུལ་བཞིན་འདོན་པ་ལ་གྷ་ལ་
སོགས་པའི་མཐུག་པོའི་ཡི་གེ་དང་། ཊ་ལ་སོགས་པའི་ལོག་པའི་ཡི་གེ་རྣམས་ཡི་
གེའི་རྣམ་དཔྱོད་ལ་མཁས་པའི་པཎྜི་ཏ་རྣམས་ཀྱིས་རྟིང་དུ་བཅོས་པར་གྲགས་སོ།།
དེ་ཡང་རྒྱལ་རབས་གསལ་བའི་མེ་ལོང་གི་མཆན་བུར། །
ན་ལོག་(ཎ་)དང་། ཤ་ལོག(ཥ） །ཐ་ལོག་(ཋ)བྱེད་པ་སོགས་ནི་
སཾ ཀྲྀ ཏའི་སྐད། བོད་དུ་གཟུངས་སྔགས་སུ་འགྱུར་དུས། ཡི་གེའི་རྣམ་
དཔྱོད་ལ་མཁས་པའི་པཎྜི་ཏ་རྣམས་ཀྱིས་རྟིང་དུ་བཅོས་སོ།།༡༣
ཞེས་དེ་ལྟར་ཐོན་མིའི་བཀའ་དྲིན་ཉག་ཅིག་ལ་བརྟེན་ནས་བོད་ཁ་བ་ཅན་དུ་ཤེས་
རིག་གི་ས་བོན་ལེགས་པར་ཐེབས་ཏེ་རྗེ་འབངས་ཀུན་ཡི་གེའི་ཐོས་བསམ་ལ་ཞུགས་
པ་དང་། ཡི་གེའི་བྱེད་པོ་ཐོན་མི་སམ་བྷོ་ཊ་ཡིན་པ་ནི་ལྡེ འུ་ཇོ་སྲས་ཀྱིས་མཛད་
པའི་ཆོས་འབྱུང་བསྟན་པའི་རྒྱལ་མཚན་དུ་འཁོད་པ་གོང་དུ་དྲངས་ཟིན་ཅིང་།
རིམ་གྱིས་སྟོན་པ་བཀའ་དྲིན་ཅན་གྱི་གསུང་རབ་རྣམས་བོད་སྐད་དུ་བསྒྱུར་བའི་ལོ་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 15
ཙཱ་བ་ཟམ་མ་ཆད་པར་བྱུང་བ་རྣམས་ཀྱི་དབུས་སུ་ལོ་ཙཱ་བ་ལ་སྔ་བ་ནི་ཐོན་མི་སམ་
བྷོ་ཊ་ཡིན་པ་ཉང་ཆོས་འབྱུང་དུ་གསལ་ཞིང་དེ་བཞིན་འདིར་སྨྲས་ཆོས་འབྱུང་དང་།
མཁས་པ་ལྡེ འུས་མཛད་པའི་རྒྱ་བོད་ཀྱི་ཆོས་འབྱུང་རྒྱས་པ་རྣམ་གཉིས་སུ་ཐོན་
མིས་ཆོས་བསྒྱུར་བ་ལ་སྔ་བ་ནི་མདོ་སྡེ་པད་མ་དཀར་པོ་དང་། མདོ་སྡེ ་དཀོན་
མཆོག་སྤྲིན། གཟུངས་ཙིནྟ་མ་ཎི། ཏོག་དང་གྲ་ལྔ་རྣམས་ཡིན་པ་འཁོད་ཡོད་དོ།།
སྨྲ་སྒོའི་ལྡེ་མིག་ཏུ།
བོད་ཡི ག་གི་བྱུང་བའི་ཐོག་ལ་བར་སྐབས་ཤིག་ནས་གསུང་སྲོལ་ལ་
རྒྱ་གར་གྱི་ཡི་གེ་ལ་ཅ་ཆ་ཇ་དང༌། ཞ་ཟ་འ་དྲུག་མེད་པ་ཐོན་མིས་
བོ ད་ཡི ག་ལ་གསར་དུ་བསྣན་དགོས་པར་བྱུ ང་བར་གྲགས་མོད།
དེ་ནི་ཞ་ལུ་ལོ་ཙཱ་བས་ཐོག་མར་གསུངས་པ་ཕྱིས་ཀྱི་བརྡ་སྤྲོད་པ་རྣམས་
ཀྱིས་ཡང་ནས་ཡང་དུ་ཟློས་པས། དེ་ལྟ་ནའང་རྒྱ་གར་གྱི་སྐད་ལ་ཅ་ཆ་
ཇ་གསུམ་མེད་པ་མངོན་སུམ་ལ་བསྙོ ན་པའི་གཏམ་ཡིན་ཚུལ་མཁས་
དབང་དགེ་འདུན་ཆོས་འཕེལ་གྱིས་གསུངས་པ་ལྟར་དོན་ལ་གནས་པ་ནི་
རྒྱ་གར་གྱི་སྐད་ལ་བལྟས་པ་ཙམ་གྱིས་རྟོགས་ནུས།།༡༤
ཞེས་ལུང་འདྲེན་གནང་འདུག་ཀྱང་དགེ་འདུན་ཆོས་འཕེལ་གྱི་གསུང་འདི་ཉིད་ལ་
དཔྱད་པ་ཞིག་བྱས་ན། ཁོང་གིས་གསུངས་པ་དེ་ཡིས་ཞ་ལུའི་གསུང་ལ་རྔོ་ཐོགས་
པའི་དགག་པ་ཞིག་ཏུ་གྱུར་མེད། ད་ལྟའི་ཆར་ང་ཚོར་ཐོན་མིའི་ལོ་རྒྱུས་ངེས་པ་
འདྲོངས་པ་ཞིག་རྙེ ད་དུ་མེད་ན་ཐོན་མི་རྒྱ་གར་གྱི་ཡུལ་གང་ཞིག་ཏུ་ཕེབས་ཡོད་པ་
དེ་བས་ཀྱང་ཤེས་པར་དཀའ། གུས་པའི་བསམ་ཚུལ་ལྟར་བྱས་ན་ཐོན་མི་གང་དུ་
ཕེབས་པའི་རྒྱ་གར་གྱི་ཡུལ་གྲུ་དེ་ནི་རྒྱ་གར་གྱི་ཡུལ་ག་གེ་མོ་གང་དུ་ཅ་ལ་ཙ་ཡི་སྒྲ་



16 བོད་ཀྱི་བརྡ་སྤྲོད་ནག་ཊིཀཿ
གདངས་སུ་ཐོན་པ་དེ་འདྲ་ཞིག་ཏུ་ཐོན་མི་ཕེབས་ཡོད་པར་སེམས། དེ ར་བརྟེན
དགེ་ཆོས་རྒྱུ་མཚན་དུ་བྱས་ཏེ་ཞ་ལུའི་གསུང་དོན་ལ་མི་གནས་པ་ཞུ་མི་སྤོབས་
ལྷག་པར་བཀའ་ཆེམས་ཀ་ཁོལ་མར་ཡང་ཇི་སྐད་དུ། །
རྒྱ་གར་སྐད་དུ་ཨེ་ཀཱ། བོད་སྐད་དུ་གཅིག་ཟེ ར་དུ་མ་བཏུབ་ནས་བོད་
ཡིག་ལ་ཅུ་བཅུག །དྷརྨ་ལ་ཆོས་བྱ་བ་བསྒྱུར་མ་བཏུབ་སྟེ་ཆུ་བཅུག།
ལོ་ཀའི་སྒྲ་ལ་འཇིག་རྟེན་མ་བཏུབ་སྟེ་ཇུ་བཅུག །ནམ་ལ་ཞེ་ས་མ་བཏུབ་
ནས་ཞ་བཅུག །བོད་ཡིག་ལ་རིང་ཐུང་མ་བཏུབ་ནས་འུ་བཅུག་སྟེ་བོད་
ཡིག་རྒྱ་ལ་མེད་པ་ཕྱེད་དང་དྲུག་ཡོད་དོ་སྒྲ་སོར་བཞག་སྟེ་བོད་ཡིག་ཏུ་
. སྒྲ་སོར་བཞག་པ་ནི་བོད་ཡིག་གི་སྔགས་ཡིན་ནོ།།༡༥
ཞེས་ཆེས་གསལ་བར་འཁོད་འདུག་ན་ཞ་ལུ་ལོ་ཙཱ་བས་ཐོག་མར་གསུངས་པ་མིན་པ་
ལུང་འདིས་གྲུབ་བོ། །དེར་མ་ཟད་མ་ཎི་བཀའ་འབུམ་དུ་ཅ་ཆ་ཇ་གསུམ། ཞ་ཟ་འ་
གསུམ་བསྣན་པ་ཡང་གསུང་འདུག་གོ།༡༦
ཡིག་གཟུགས་ལ་འགྱུར་འགྲོས་བྱུང་ཚུལ།
༈ རྒྱ་གར་ན་གྲགས་ཆེ་བའི་ཡིག་རིགས་གསུམ་ནི་ལཉྫ་ལྷའི་ཡི་གེ །ན་ག་ར་ཀླུའི་
ཡི་གེ །བྷ་གྲུ་མ་མིའི་ཡི་གེ་བཅས་ཡིན་ལ། ཐོན་མིས་ན་ག་ར་ལ་དཔེ་བླངས་ཏེ་དབུ་
ཅན་དང་། བྷ་གྲུ་མ་ལ་དཔེ་བྱས་ནས་དབུ་མེད་བརྩམས་པ་ཉང་ཆོས་འབྱུང་དུ་གསལ།
འོན་ཀྱང་དེང་རབས་ཀྱི་ཡི་གེའི་གཟུགས་ལ་ཉམས་ཞིབ་པ་ཁག་ཅིག་གིས་ལཉྫའི་ཡི་
གེ་ཞེས་པའི་ཡི་གེའི་གཟུགས་ཤིག་ལོ་རྒྱུས་ཀྱི་ཁྲོད་དུ་རྩ་བ་ནས་རྙེ ད་ཀྱི་མེད་སྐོར་
གསུང་བཞིན་ཡོད། ལཉྫ་ལྷའི་ཡི་གེ་ཞེས་པ་འདི་ཕལ་ཆེར་ར་ཉིད་ལ་ཡི་སྒྲ་གདངས་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 17
སུ་འགྱུར་ཏེ་རཉྫ་ལ་ལར་སྨྲས་པ་ཡིན་ཤས་ཆེ། ཅི་སྟེ་དེ་ཉིད་རཉྫའི་ཡི་གེ་ཡིན་པའི་
དབང་དུ་བཏང་ན་ནི་དུས་ཀྱི་སྒོ་ནས་བོད་ཡིག་གི་ཕྱི་མོ་སྒྲུབ་ཐབས་གཏན་ནས་མེད་
དེ༑ རཉྫའི་ཡི་གེ་བརྒྱ་ཕྲག་བདུན་པའི་སྔོན་ལ་མེད་པའི་ཕྱིར། ལར་ནས་གནའ་བོའི་
སྒྲར་ར་ཉིད་ལར་འགྱུར་བ་དུ་མ་མཆིས་ཏེ་གཏམ་རྒྱུད་གསེར་གྱི་ཐང་མ་ལས།
རྒྱ་གར་གྱི་རྡོ་རིང་རྙིང་མ་འགའ་ལ་ཡང་། རཱ་ཛ་བྱ་བའི་ཚབ་ཏུ་ལཱ་ཛ།
ར་ཧུལ་བྱ་བ་ལ་ལ་ཧུལ་བྱ་བར་བྲིས། རཉྫན་བྱ་བའི་ཡི་གེ་དེ་ལ་ཡང་རང་
རེས་ལཉྩ་ཞེས་འབོད།།༡༧
ཅེས་གསལ། ལཉྩའི་ཡི་གེ་ལ་དཔེ་བྱས་ནས་དབུ་ཅན་བྱུང་ཚུལ་གྱི་བཤད་པ་དེ་མ་ཎི་
བཀའ་འབུམ་དུ་གསལ་འདུག་ཀྱང་། ལོ་རྒྱུས་ཀྱི་ཆ་ནས་ཁས་ལེན་དུ་མི་རུང་སྙམ།
མ་ཎི་བཀའ་འབུམ་ནི་གྲུབ་ཐོབ་དངོས་གྲུབ་དང་ཉང་རེ ་ཉི་མ་འོད་རྣམ་གཉིས་ཀྱིས་
རིམ་བཞིན་གླེགས་བམ་སྟོད་སྨད་གཉིས་ར་ས་འཁྲུལ་སྣང་གཙུག་ལག་ཁང་གི་དབུ་
རྩེའི་བྱང་ངོས་རྟ་མགྲིན་ཞབས་འོག་ནས་སྔ་ཕྱིར་གཏེར་ནས་བཞེས་ཤིང་ཁོང་རྣམ་
གཉིས་ནི་ཕྱི་ལོ་བརྒྱ་ཕྲག་བཅུ་གཉིས་ཀྱི་འགོ་སྟོད་དུ་བྱོན་ཞིང་དེར་བརྟེན་རྩ་བའི་མ་
ཎི་བཀའ་འབུམ་སྲོང་བཙན་གྱི་ཞལ་ཆེམས་བཀྲུས་ནས་མ་དག་པ་ཞིག་ངེས་པར་དུ་
ཡིད་རྟོན་འཕེར་བ་ཡིན་རུང་། དུས་ཀྱི་འགྱུར་འགྲོས་དང་། ལོ་རྒྱུས་ཀྱི་འཕེལ་རིམ།
དེ་བཞིན་དགག་དགོས་ཀྱི་དབང་གིས་འཕྲི་སྣོན་སོགས་བྱུང་བ་ཡང་བསྙོན་དུ་མེད་
པའི་གཏམ་ཞིག་ཡིན། དཔེར་ན། མ་ཎི་བཀའ་འབུམ་དུ། འཕགས་པ་ཟ་མ་ཏོག་
བཀོད་པ་ཐེག་པ་ཆེན་པོའི་མདོ་བམ་པོ་བཞི་ཡི་བདག་ཉིད་ཅན་རངས་པོ་དེ་གར་
བཞུགས་པ་ལྟ་བུ་ཡིན། མདོ་སྨད་པ་དགེ་འདུན་ཆོས་འཕེལ་ལྟར་ན་བོད་ཡིག་གི་
ཕྱི་མོ་ནི་གུཔྟའི་ཡི་གེ་ཡིན་སྙམ་གསུངས་ཡོད། དེབ་དཀར་ལས།



18 བོད་ཀྱི་བརྡ་སྤྲོད་ནག་ཊཾ ཀཿ
གང་ལྟ ར་ཡང་ཐུ་མི་དེ་རྒྱ་གར་ན་གུ པའི་རྒྱལ་རྒྱུད་དག་གིས་སྲིད་
སྐྱོང་བའི་སྐབས་སུ་བྱོན་པ་ཡིན་ཞིང་། ཤིན་ཏུ་ངོ་མཚར་བ་ནི་ཐུ་
མི་དང་དུས་མཉམ་པའི་རྒྱ་གར་གྱི་རྒྱལ་པོ་ཧན་དང་། ཀུ་མཱར་གུཔྟ།
སཱུ་ཅཝརྨན་སོགས་ཀྱི་དུས་སུ་བྱུང་བའི་ཟངས་ཀྱི་གླེགས་བུ་ལ་སོགས་པ་
ད་ལྟའི་བར་རྒྱ་གར་གྱི་ཡུལ་སོ་སོར་ཡོད་པ་དག་ལ་ཡི་གེ་བཀོད་པ་རྣམས་
བོད་ཡིག་དང་ཧ་ཅང་འདྲ་ཆེ་ཞིང་། ཅུང་ཟད་རྒྱང་ནས་བལྟས་ཚེ་ལག་མི་
མཁས་པ་ཞིག་གིས་བོད་ཡིག་བྲིས་སམ་སྙམ་པ་འཆར། ཡིག་འབྲུ་ཕལ་
ཆེར་མ་བསླབ་ཀྱང་ཐོར་རེ་བ་ཞིག་ཀློག་ཐུབ་པར་འདུག།༡༨
ཅེས་གསུངས་ཡོད། བུ་སྟོ ན་ལྟར་ན་གཟུགས་ཁ་ཆེའི་ཡི་གེ་དང་བསྟུ ན་ནས་
ལྷ་སའི་སྐུ་མཁར་མ་རུར་བཅོས་ཞེས་དང་། ༧རྒྱལ་དབང་ལྔ་པ་ལྟར་ན། ལཉྫ་
ལ་དཔེ་བྱས་ཏེ་དབུ་ཅན་དང་ཝརྟུ་ལ་དཔེ་བྱས་ཏེ་དབུ་མེད་བརྩམས་ཞེས་སྣང་།
གང་ལྟ ར་དུས་རབས་བཅུ་བཞི་པའི་གོང་དུ་བོད་ན་དཔར་ཤིང་མ་དར་བས་ཡིག་
གཟུགས་གཅིག་ཏུ་འགྱུར་མེད་ངང་གནས་ཐབས་མེད་པར་བརྟེན་ཡིག་གཟུགས་ལ་
རིམ་གྱིས་འགྱུར་བ་བྱུང་ཡོད།།
ཐོག་མར་ཐོན་མི་ཉིད་ཀྱིས་ཕྱག་བྲིས་གནང་བ་དེ་ལ་སྦལ་ནག་ན་ལ་བགྲད་
འདྲ་ཟེ ར། ཡི་གེ་འདི ་ཡི ་དཔེ ་གཅི ག་ལྷ་སའི་བྲག་ལོགས་སུ་བཏབ་ཡོད།
ཅེས་ཉང་ཆོས་འབྱུང་དུ་གསལ། ཐོན་མིས་བྱ་དཀའི་ལམ་ནས་དྲངས་པའི་རྒྱལ་
པོར་ཕུལ་བའི་བསྟོད་བསྔགས་དེ་ཉིད་ཡིག་གཟུགས་འདི་ཐོག་བྲིས་པ་ཡིན་ལ།
འདི་ཉིད་ད་ལྟ་ལྷ་སའི་ཤར་རྒྱུད་ཛེན་ཁོག་སྣ་རྡོའི་ལྷ་ཁང་(ད་ལྟ་མལ་གྲོ་གུང་དཀར་རྫོང་
ཁོངས་བཙུན་མོ་ཚལ་དགོན་པ་)གི་བྲག་ལ་བརྐོས་ནས་ཡོད་དོ། །ཞེས་རྒྱལ་རབས་གསལ་
བའི་མེ་ལོང་དུ་གསལ།།



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 19
དེ ་ནས་ཆོས་རྒྱལ་སོ་བཞི་པ་མང་སྲོང་མང་བཙན་སྐབས་ཡི ག་གཟུ གས་
མཁས་ཅན་ཆ་ངར་རིན་ཆེན་འབར་ཞེས་བྱ་བ་བྱུང་ལ། ཁོང་གིས་བྲིས་པའི་ཡིག་
གཟུགས་དེ་ལ་སོ་ཕག་གཞིབས་འདྲ་ཟེར། དེ་རྗེས་ཆོས་རྒྱལ་སོ་ལྔ་པ་འདུས་
སྲོང་མང་པོ་རྗེའི་དུས་སུ་ཡིག་གཟུགས་མཁས་ཅན་ཆབ་དཀར་བེའུ་ཚེ་ཞེས་བྱ་
བ་བྱུང་ལ། ཁོང་གིས་བྲིས་པའི་ཡིག་གཟུགས་དེ་ལ་བྱ་ཕོ་འཇོལ་བ་འདྲ་བ་ཟེར།
དེ་རྗེས་རྒྱལ་པོ་སོ་དྲུག་པ་ཁྲི་ལྡེ ་གཙུག་བརྟན་གྱི་དུས་སུ་ཡིག་གཟུགས་མཁས་
པ་གཙང་དགེ་བསྙེན་དཀོན་མཆོག་དབང་ཟེ ར་བ་ཞིག་བྱུང་ལ། ཁོང་གིས་བྲིས་
པའི་ཡིག་གཟུགས་ལ་ནས་སྔོན་པོ་ཕྱིང་དཀར་གྱི་སྟེ ང་དུ་བཀྲམ་པ་འདྲ་བ་ཟེར།
དེའི་རྗེས་སུ་ཆོས་རྒྱལ་སོ་བདུན་པ་ཁྲི་སྲོང་ལྡེ་བཙན་(༧༠༤-༧༥ ༤ )གྱི་དུས་སུ་
ཡིག་གཟུགས་མཁས་པ་བེ་ཤོ་ཁྲམ་ཞེས་བྱ་བ་ཞིག་བྱུང་། ཁོང་གིས་བྲིས་པའི་ཡིག་
གཟུགས་ལ་མུ་ཏིག་སྟར་ལ་བརྒྱུས་པ་འདྲ་ཟེར། འདི་ནི་ཚེག་གི་དོད་དུ་རྣམ་བཅད་
ལྟ་བུ་བྲིས་ཡོད་པ་ལ་ཟེར་བ་མིན་ནམ་སྙམ། དཔེར་ན། ཏུན་ཧོང་ཡིག་ཆ་ལས།།
（...དབྱརབཙན་པོའིཕོབྲང་སྟོད་གྱིམཁོ ནབཞུགསྟེ
མདོསྨདགྱི)
ཞེས་པ་ལྟ་བུའོ། །དེ་བསམ་ཡས་ཀྱི་རྡོ་རིང་ཐོག་བརྐོས་པའི་ཡིག་གཟུགས་དེ་ཡིན་
ཟེར། དེ་རྗེས་རྒྱལ་པོ་སོ་བརྒྱད་པ་མུ་ནི་བཙན་པོའི་(ཕྱི་ལོ་ ༨༢༢) དུས་སུ་ཡིག་
གཟུགས་མཁས་ཅན་ཚེ་སྤོང་བྱང་ཆུབ་ཅེས་བྱ་བ་བྱུང་། ཁོང་གིས་བྲིས་པའི་ཡིག་
གཟུགས་ལ་སྤུར་ནག་བགྲད་པ་འདྲ་བ་ཟེར། དེ་རྗེས་རྒྱལ་པོ་མུ་ཏིག་བཙན་པོའི་དུས་
སུ་ཡིག་གཟུགས་མཁས་ཅན་འབྲེ་བ་ཡོན་ཏན་ཟེར་བ་ཞིག་བྱུང་། ཁོང་གིས་བྲིས་
པའི་ཡིག་གཟུགས་ལ་ཉ་མོ་ཆུ་ནང་ནས་ཐོན་པ་འདྲ་བ་ཟེར། དེ་རྗེས་རྒྱལ་པོ་བཞི་



20 བོད་ཀྱི་བརྡ་སྤྲོད་ནག་ཊིཀ
བཅུ་པ་ཁྲི་རལ་པ་ཅན་གྱི་དུས་སུ་ཡིག་གཟུགས་མཁས་ཅན་གྲ་ཤོད་རྣམ་གཉིས་བྱུང་།
ཁོང་རྣམ་གཉིས་ཀྱིས་བྲིས་པའི་ཡིག་གཟུགས་ལ་སེང་གེ་གནམ་དུ་མཆོངས་པ་འདྲ་
བ་ཟེར། འདི་རྣམས་ནི་ཡིག་གཟུགས་ཀྱི་དབང་དུ་བྱས་པའི་སྔ་དར་དང་བསྟན་
པ་སྔ་དར་གྱི་དུས་སུ་དབུ་ཅན་ཡིག་གཟུགས་ལ་འགྱུར་བ་བྱུང་བ་རྣམས་ཡིན་ནོ།།
འདི་སྐོར་ཚེ་ཏན་ཞབས་དྲུང་གི་བོད་ཀྱི་སྒྲ་རིག་པའི་བསྟན་བཅོས་ལས་བོད་ཡིག་
དར་ཚུལ་མཚོན་ཙམ་བཤད་པ་བློ་གྲོས་པདྨོའི་ཁ་འབྱེད་དང་། དུང་དཀར་རིན་
པོ་ཆེའི་བོད་ཀྱི་སྐད་ཡིག་འཕེལ་རྒྱས་གཏོང་ཕྱོགས་སྐོར་གྱི་ཐོག་མའི་བསམ་ཚུལ་
བཅས་ན་གསལ།།
དུས་རབས་བཅུ་པའི་མཇུག་ཏུ་སྟོད་མངའ་རིས་དང་མདོ་སྨད་ནས་སངས་རྒྱས་
ཀྱི་བསྟན་པ་བསྐྱར་གསོ་བྱུང་སྐབས་ཡིག་གཟུགས་མཁས་པ་སྒྲོ་གཉའ་ཁྲི་ཟེར་བས་
སྔར་གྱི་རྡོ་རིང་ལ་དཔེ་བྱས་ཏེ་ཡིག་གཟུགས་ལེགས་བཅོས་མཛད་དེ་བད་གསར་
ཞེས་བྱ་བ་བྱུང་བ་དེ་ལ་ཡིག་གཟུགས་ཀྱི་དབང་དུ་བྱས་པའི་བར་དར་ཞེས་བྱ་ཞིང་།
དེའི་རྗེས་སུ་ལོ་ཆེན་ཤེས་རབ་དབང་ཕྱུག་མན་ཆད་དུ་དར་བ་ལ་ཡིག་གཟུགས་ཀྱི་
དབང་དུ་བྱས་པའི་ཕྱི་དར་ཞེས་བྱའོ། །འདི་སྐོར་ཡི་གེའི་བཤད་པ་མཁས་པའི་ཁ་
རྒྱན་དུ་གསལ།།
དེ་ནས་རིམ་བཞིན་ཡིག་གཟུགས་མཁས་པ་ཤཱཀྱ་རྡོ་རྗེ། ཁྱུང་པོ་གཡུ་ཁྲི། སྣ་
ནམ་ཞང་བཙུན། སུམ་པ་གནོད་སྦྱིན་སོགས་བྱུང་བར་མ་ཟད་ལྷག་པར་ཁྱུང་པོ་གཡུ་
ཁྲི་བྱ་བའི་མཁས་པ་ཆེན་པོ་དེ་ལ་སློབ་མ་ཡིག་མཁན་མཁས་པ་བཅུ་གཉིས་བྱུང་ངོ༌།།
དུས་རབས་དགུ་པའི་འགོར་མཁས་པ་ཆེན་པོ་ཁྱུང་པོ་གཡུ་ཁྲིས་བོད་ཀྱི་ལོ་ཙཱ་བ་སྐ་
བ་དཔལ་བརྩེགས་ཀྱི་ཡིག་གཟུགས་ལ་དཔེ་མཛད་ནས་བོད་ཡིག་དབུ་ཅན་གྱི་ཡིག་
གཟུགས་ཀྱི་ཐིག་རིས་ཐོག་མར་གཏན་ལ་ཕབ་ཅིང་། དེ་ཡང་སློབ་དཔོན་མཁས་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 21
པ་ཆེན་པོ་རོང་པོས་ཡི་གེའི་ཐིག་རིས་གསལ་བའི་རི ན་ཆེ ན་སྒྲོམ་བུ་ཞེས་པའི་
གཞུང་བརྩམས་ནས་དབུ་ཅན་གྱི་ཡིག་གཟུགས་ཚད་ལྡན་ཅན་དུ་འགྱུར་བར་མཛད།
དེ་རྗེས་དུས་རབས་བཅུ་བདུན་པའི་ནང་ལྔ་པ་ཆེན་པོའི་བཀའ་ལྟར་སྡེ་སྲིད་སངས་
རྒྱས་རྒྱ་མཚོས་ལྔ་པ་ཆེན་པོ་དགོངས་པ་རྫོགས་རྗེས་ཕྱི་ལོ་ ༡༦༨༧ ལོར་ཐིག་
རིས་རིན་ཆེན་སྒྲོམ་བུའི་འགྲེལ་བཤད་བརྩམས་ནས་སླར་ཡང་དབུ་ཅན་ཚད་ལྡན་ ་
ཅན་དུ་གཏན་འཁེལ་མཛད།།
དབུ་མེད་དེ་འབྲུམ་མ་ལའང་ལི་ལུགས་དང་ལྡན་ལུགས་གཉིས་ཡོད་པ་ལས་
ལི་ལུགས་ཀྱི་བྲིས་རྒྱུན་ཆད། ལྡན་ལུགས་ནི་དུས་རབས་བརྒྱད་པའི་ནང་བྱུང་བའི་
ལོ་ཙཱ་བ་རྒན་གསུམ་གྱི་ནང་གསེས་ལྡན་མ་རྩེ་མངས་ཞེས་བྱ་བའི་ཡིག་གཟུགས་
མཁས་ཅན་དེའི་བྲིས་རྒྱུན་ཡིན་ལ། ལྡན་མ་རྩེ་མངས་ནས་བརྒྱུད་པའི་ལག་རྒྱུན་
ཡིན་པས་ལྡན་ཡིག་གམ་ལྡན་ལུགས་ཞེས་གྲགས། དེའི་ཡིག་རྒྱུན་ཡང་ཉམས་
པར་ཉེ་བ་བློས་མ་བཟོད་དེ་དུས་རབས་བཅུ་བཞིའི་སྨད་དུ་འཁྲུངས་པའི་རྒྱལ་རྩེ་
རབ་བརྟན་ཀུན་བཟང་འཕགས་ཀྱིས་གནའ་རབས་ལྡན་ལུགས་ཀྱི་ཡིག་གཟུགས་
མཁས་ཅན་མང་པོའི་དཔེ་རིས་བསྡུས་ཏེ་དེའི་ནང་ནས་ཡིག་གཟུགས་ལེགས་
ཤོས་ཤིག་ལ་དཔེ་བྱས་ཏེ་དབུ་མེད་ཀྱི་ཐིག་རིས་དང་ཐིག་བཤད་བརྩམས་ཤིང་།
སློབ་རྒྱུན་སྤེལ་བར་མཛད་པའི་རྒྱུན་མ་ཉམས་པ་ཡིག་མཁན་ལི་བྱིན་དང་མཚུངས་
པའི་མཁས་དབང་དཔལ་ལྡན་ཕུན་ཚོགས་ལས་ལེགས་པར་ནོད་པ་ལྟར་དབུ་མེད་ཀྱི་
ཐིག་རིས་ཐིག་བཤད། དེའི་འགྲེལ་པ་བཅས་པ་ཡང་སྡེ་སྲིད་སངས་རྒྱས་རྒྱ་མཚོས་
བརྩམས་ཏེ་དབུ་མེད་ཀྱི་ཡིག་གཟུགས་ཚད་ལྡན་གཅིག་ཏུ་འགྱུར་བར་མཛད།།
དེའི་རྗེས་སུ་འཇམ་དབྱངས་བཞད་སྤྲུལ་བསྟན་འཛིན་སྐྱེས་བུའི་མིང་དང་
དོན་མཐུན་པའི་སྐྱེས་ཆེན་དམ་པ་དཀོན་མཆོག་འཇིགས་མེད་དབང་པོའི་ཐུགས་



22 བོད་ཀྱི་བརྡ་སྤྲོད་ནག་ཊཀཿ
རྗེའི་འཕྲུལ་ལས་བོད་ཀྱི་དྲུང་ཡིག་མཁས་པའི་ལག་ལེན་ལྟར་བསླབ་པའི་དབུ་
མེད་ཀྱི་འབྲི་སྲོལ་མདོ་སྨད་བླ་བྲང་བཀྲ་ཤིས་འཁྱིལ་བྱ་བའི་ཆོས་སྡེ ར་ཡོད་སྐད་
གྲགས་པ་གཅིག་བྱུང་། ཞེ ས་ཡི་གེའི་བཤད་པ་མཁས་པའི་ཁ་རྒྱན་དུ་གསལ།
དུས་རབས་བཅུ་དགུ་པའི་དཀྱིལ་དུ་མཚོ་སྔོན་ཞིང་ཆེན་སྐུ་འབུམ་དགོན་དུ་དབུ་
ཅན་དབུ་མེད་གཉིས་ཀའི་ཡིག་གཟུགས་ཆབས་ཅིག་ཏུ་ཤིང་དཔར་དུ་བརྐོས་ཡོད།
འོན་ཀྱང་དེང་སང་མདོ་སྨད་ཕྱོགས་ན་དབུ་མེད་དེ་ཙམ་འབྲི་སྲོལ་མེད་པར་སྣང་།
༧རྒྱལ་བ་སྐུ་ཕྲེང་བཅུ་གསུམ་པའི་དུས་སུ་བོད་ཀྱི་རིག་གནས་གོང་འཕེལ་འོང་རྒྱུར་
ཐུགས་འཁུར་ཆེར་བསྐྱེད་མཛད་སྐབས་བོད་ཡིག་དབུ་མེད་ཀྱི་ཡིག་གཟུགས་ལ་དེ་
བས་དང་དོད་ནན་ཏན་གནང་བར་བརྟེན་གཞུང་ཡིག་བཀའ་རྒྱ་རི་ཀླུང་རྩ་ཚིག་དང་
ཞུ་སྙོན་ཚང་མ་དབུ་མེད་ཐོག་འབྲི་དགོས་པ་ཡིན། དེ ར་བརྟེ ན་གཞུང་གི་འཛིན་
སྐྱོང་ལས་བྱེད་རྣམ་པས་དུས་ཡུན་རིང་མོའི་བར་ཡིག་གཟུགས་སྣ་མང་ལ་སྦྱངས་
ཏེ་ཡིག་གཟུགས་ལ་མཁས་པ་མང་པོ་བྱུང་ཡོད། སྐབས་དེ་དུས་ཡིག་གཟུགས་དབུ་
མེད་ལ་ཀ་ཁ་དང༌། ཟློས་ཧྲལ། ཚུགས་རིང་། ཚུགས་ཐུང་། ཚུགས་མ་འཁྱུག།
འཁྱུག་སོགས་ཀྱི་ཁྱད་པར་ཡོད། གཞན་ཡང་བོད་ཡིག་ནང་ཡིག་རིགས་ཤིན་ཏུ་མང་
པོ་ཡོད་པ་ནི་སྣང་རྒྱལ་ཨ་ཏི་ཤེས་རབ་ཉི་མས་བརྩམས་པའི་ཡིག་རིགས་བརྒྱ་ཡི་མ་
ཕྱི་འཛམ་གླི ང་མཁས་དགུའི་མཛེས་རྒྱན་ཞེས་བྱ་བ་ལས་མཁྱེན་པར་མཛོད་ཅིག།
དུ ས་ཕྱི ས་ཀམ་པུའི་ཊར་འཕྲུལ་འཁོ ར་ལ་བརྟེ ན་ནས་ཡིག་གཟུགས་ཡོད་
དོ་ཅོག་འཁྲུལ་འཁོར་གྱི་ལམ་ལ་བརྟེན་ནས་འབྲི་ཐུབ་པར་མངོན་དུ་ཕྱོགས་པར་
བརྟེན་མང་པོ་ཞིག་ནས་ཡིག་གཟུགས་དེ་ཙམ་གལ་ཆེན་མིན་པར་དགོངས་མཁན་
ཡང་མི་ཉུང་བ་ཞིག་ཡོད། གཅིག་ཏུ་ན་བདེན་ཁ་མེད་ཅེས་བརྗོད་རྒྱུ་ཡང་དཀའ་
བའི་གནས་ཤིག་ཏུ་གྱུར་ཏོ། །ཡིག་གཟུགས་སྦྱོང་རྒྱུ་ནི་དུས་ཚོད་ཆུད་ཟོས་སུ་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 23
དགོངས་མཁན་རྣམས་ལག་རྡུམ་བྲག་ལ་འཛེགས་ཐུབ་ཅེས་པ་དང་གཉིས་སུ་མེད།
འོན་ཀྱང་ཡིག་གཟུགས་ཁོ་ནའི་ཆེད་དུ་དུས་ཚོད་རིང་པོ་ནི་སུ་ཞིག་གིས་ཀྱང་གཏོང་
གི་མེད་པས་རི་བོང་གནམ་རྡིབ་ཀྱི་ཐུགས་ཁྲལ་གནང་མི་རུང་། ཡིག་གཟུགས་ལ་
ཤིན་ཏུ་གཙིགས་ཆེར་འཛིན་མཁན་གྱི་མི་རྒན་ཞིག་ཡིན་ཡང་ཡིག་ཚད་ཀྱི་སྐབས་
སུ་ཡིག་གཟུགས་ལ་ཐོབ་སྐར་བརྒྱ་ཆའི་ལྔ་ཙམ་འཇོག་པ་མཐོང་རྒྱུ་ཡོད་མོད་ཀྱང་
དེ་ལས་མང་བ་ནི་འཇོག་མཁན་ད་བར་བྱུང་མེད།།
རིག་གནས་སྤྱིའི་སྐོར་བཤད་པ།
རིག་གནས་ཀྱི་སྒྲ་དོན་འཇུག་ཚུལ་སྐོར་བཤད་པ། །
༈ རིག་གནས་ཀྱི་སྒྲ་བཤད་དང་སྒྲ་འཇུག་བཤད་པ། ཆེས་ཐོག་མར་རིག་གནས་
ཞེས་པའི་ཐ་སྙད་འདི་ཡི་གོ་བ་དཔྱིས་ཕྱིན་པ་ཞིག་རྙེ ད་རྒྱུ་ཤིན་ཏུ་གལ་ཆེ། དེ་ཡང་
ཐ་སྙད་ལ་འདོད་རྒྱལ་དང་རྗེས་གྲུབ་ཀྱི་རྣམ་དབྱེ་ཡོད་ཁོངས་ནས་རིག་གནས་ཞེས་
པའི་ཐ་སྙད་འདི་ནི་རྗེས་གྲུབ་ཀྱི་ཁོངས་སུ་གཏོགས་སོ། །གང་རྗེས་གྲུབ་ཀྱི་ཁོངས་
སུ་གཏོགས་པ་དེ་རྣམས་ལ་ཚུལ་བཞིན་སྒྲ་བཤད་འཆད་དུ་ཡོད་ཅིང་། འོན་ཀྱང་སྒྲ་
བཤད་དེས་ནི་ཐ་སྙད་དེ་ཉིད་གང་ལ་འཇུག་པའི་གོ་དོན་མི་སྟོན། ཐ་སྙད་དེ་ཉིད་གོ་
དོན་གང་ལ་འཇུག་མིན་གྱི་ཐག་ཆོད་ནི་དེ་ཉིད་ཀྱི་སྒྲ་འཇུག་གིས་བསྟན་པ་ཡིན་ནོ།།
རིག་གནས་ཀྱི་སྒྲ་བཤད་ནི་རིག་པའི་གནས་སམ་བློ་གྲོས་ཀྱི་འཇུག་པ་འཕེལ་བའི་
ཡུལ་ལ་གོ་བ་ཡིན། སྒྲ་བཤད་འདི་ཡི་དབང་དུ་བྱས་ན་བསྟན་བཅོས་སུ་ཡོངས་
སུ་གྲགས་པའི་ཐུན་མོང་དང་ཐུན་མོང་མ་ཡིན་པའི་རིག་གནས་ལ་གོ་བས་མ་ཚད།



24 བོད་ཀྱི་བརྡ་སྤྲོད་ནག་ཊཾ ཀཿ
དེ ང་རབས་ཀྱི་ཤེས་བྱའི ་རི ག་གནས་ཡོངས་སུ་རྫོགས་པ་ལ་ཡང་གོ་བ་ཡིན།
འོན་ཀྱང་ལྷས་བྱིན་དང་མཆོད་སྦྱིན་རྣམ་གཉིས་རི ག་གནས་ཐད་གཞན་དྲིང་མི་
འཇོག་པའི་རྣམ་དཔྱོད་ཡོད་རེད་ཅེས་པ་ན་ཁོང་རྣམ་གཉིས་ཤེས་བྱའི་གནས་ཀུན་
ལ་གཞན་དྲིང་མི་འཇོག་པ་རེད་ཅེས་གོ་རྒྱུ་མིན་པར་རིག་གནས་ཀྱི་སྒྲ་འཇུག་གང་
ཡིན་པ་དེ་ལ་གཞན་དྲིང་མི་འཇོག་ཡིན་པ་དེ་ཆུབ་དགོས། དེར་བརྟེན་སྒྲ་འཇུག་དང་
བསྟུན་ནས་བཤད་པ་བྱེད་པ་དེ་ལ་ཡང་ཡངས་དོག་གི་དབང་དུ་འབྱེད་དགོས་ཤིང་།
ཡངས་པའི་དབང་དུ་བྱས་ན་རིག་གནས་བཅུ་ག་ལ་གོ་ཆོག་ཅིང་། འོན་ཀྱང་དོག་
པའི་དབང་དུ་བྱས་ན་རིག་གནས་ཆུང་བ་ལྔ་ལ་གོ་བ་ཡིན། གོང་གསལ་ལྷས་བྱིན་
དང་མཆོད་སྦྱིན་རྣམ་གཉིས་རིག་གནས་ཐད་གཞན་དྲིང་མི་འཇོག་པ་ཡོད་རེད་
ཅེས་པའི་གོ་དོན་ནི་ཁོང་རྣམ་གཉིས་སུམ་རྟགས་དག་གསུམ། སྙན་ངག་དང་རྩོམ་
རིག་གིས་གཙོས་པའི་རིག་གནས་ཆུང་བ་རྣམས་དང་ཚིག་སྦྱོར་ཚུལ་ལ་མཁས་པ་
ཡོད་པའི་དོན་ནོ།།
ཇི་ལྟ ར་ཆུ་སྐྱེས་དང་ལག་ལྡན་གཉིས་རི མ་པ་བཞི ན་སྒྲ་བཤད་ཀྱི་དབང་
དུ་བྱས་ན་ཆུ་ལས་སྐྱེས་པ་དང་ལག་པ་དང་ལྡན་པ་ཐམས་ཅད་ལ་གོ་དགོས་
ཀྱང་སྒྲ་འཇུག་གི་དབང་དུ་བྱས་ན་མེ་ཏོག་དང་གླང་པོ་ཆེ་ཁོ་ན་ལ་གོ་བ་ཡིན།
སྒྲ་བཤད་ཀྱིས་ཐ་སྙད་དེ་ཉིད་གྲུབ་སྟངས་ཀྱི་བཤད་པ་ཞིག་བྱེད་པ་མ་གཏོགས་རང་
ཉིད་གང་ལ་འཇུག་མིན་མི་སྟོན་ཡང་། སྒྲ་འཇུག་གིས་ནི་དེ་ཉིད་གང་ལ་འཇུག་གི་
ཡོད་པ་དེ་ཆེས་གསལ་པོར་བསྟན་པ་ཡིན། དེས་ན་རྒྱ་ཆེའི་ཀློག་པ་པོ་རྣམས་ནས་
སྒྲ་བཤད་དང་སྒྲ་འཇུག་ལ་མི་རྨོངས་པའི་བློ་གྲོས་མ་སྐྱེ་བར་རྣམ་པ་ཐམས་ཅད་དུ་
གཞུང་ལུགས་ཀྱི་དཀའ་གནད་ཉི་ཚེ་བ་ལས་ཀྱང་མི་གྲོལ་བར་ངེས་སོ།།



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 25
རིག་གནས་ཀྱི་ཐོས་པ་གལ་ཆེ་ཚུལ་བཤད་པ།
༈ སྤྱིར་ན་རིག་གནས་ཞེས་པའི་ཐ་སྙད་དེ་ཆེས་སྔ་མོ་རྒྱ་གར་གྱི་གཞུང་ན་ཡོད་པ་
ཞིག་གོ །དེ་ཡང་རྒྱལ་ཚབ་ཆེན་པོ་མ་ཕམ་པས། རིག་པའི་གནས་ལྔ་དག་ལ་མཁས་
པར་མ་བྱས་ན། །འཕགས་མཆོག་གིས་ཀྱང་ཐམས་ཅད་མཁྱེན་ཉིད་ཐོབ་མི་འགྱུར།།
དེ་བས་གཞན་དག་ཚར་བཅད་རྗེས་སུ་གཟུང་ཕྱིར་དང་། །བདག་ཉིད་ཀུན་ཤེས་བྱ་
ཕྱིར་དེ་ལ་དེ་བརྩོན་བྱ། །ཞེས་བྱང་ཆུབ་སེམས་དཔས་འགྲོ་བ་གཞན་དོན་དུ་ལོག་
སྨྲ་ཚར་བཅད་ལ་སྒྲ་དང་ཚད་མ། གུས་ལྡན་རྗེས་སུ་གཟུང་ཕྱིར་བཟོ་དང་གསོ་བ།
རང་ཉིད་ཀྱིས་ཐམས་ཅད་མཁྱེན་པའི་གོ་འཕང་ཐོབ་བྱེད་ཀྱི་རྒྱུའི་གཙོ་བོ་ཕྱི་ནང་
གི་སྡེ་སྣོད་གསུམ་ལ་སོགས་པ་དེ་བཞིན་གཤེགས་པའི་ལུང་རྣམས་ཤེས་པར་བྱ་
བའི་ཕྱིར་རིག་པའི་གནས་དེ་དང་དེ་དག་ལ་བརྩོན་པར་བྱ་དགོས་སོ། །ཞེས་དྭང་།
མདོ་དྲིན་ལན་བསབ་པ་ལས། དེ་བས་ན་བླ་ན་མེད་པའི་བྱང་ཆུབ་ཐོབ་པར་བྱ་བའི་
ཕྱིར་རིག་པའི་དངོས་པོ་ལྔ་བསླབ་པར་བྱའོ། །ཞེས་གསུངས་པའི་དགོངས་པའི་རྗེས་
སུ་འབྲངས་ནས་བརྒྱ་ཕྲག་བཅུ་གསུམ་པའི་སྟོད་ཆར་ཕེབས་པའི་འགྲོ་བའི་མགོན་པོ་
གཙང་པ་རྒྱ་རས་པའི་ཞལ་སྔ་ནས། །
རྟེན་འབྲེལ་གྱི་ཆོས་སྐོར་དུ། ཐོས་པ་རྒྱ་ཆེ ར་བྱ་ལོང་མེད་པའི་སྒོམ་
ཆེན་པས་ཀྱང་ཤེས་བྱ་དང་ཤེས་པར་བྱེད་མཁན་ཀུན་ལ་མོས་པར་བྱའོ།།
རྗེས་སུ་ཡི་རངས་པར་བྱེད། ཐ་ན་མགར་བ་ཡན་ཆད་ལ་ཁོའི་ཐོ་བ་སོགས་
ལག་པར་བཟུང་། འདི་ལྟ་བུ་ལའང་མཁས་པར་གྱུར་ཅིག་ཅེས་སྨོན་ལམ་
འདེ བས། དེ ས་རྟེན་འབྲེལ་འགྲིགས་པ་ཡིན། གསུངས།།༡༩



26 བོད་ཀྱི་བརྡ་སྤྲོད་ནག་ཊཾ ཀཿ
གོང་གསལ་བཀའ་བསྟན་གྱི་ལུང་གཉིས་ནས་རིག་གནས་ཆེ་ཆུང་གང་ཞིག་ཡིན་ཡང་
ངེས་པར་དུ་སློབ་སྦྱོང་བྱེད་དགོས་པ་སྨྲ་མི་དགོས་ཀྱང་། ཕྱིས་སུ་སྐྱེས་བུ་དམ་པ་གུང་
ཐང་འཇམ་དཔལ་དབྱངས་དཀོན་མཆོག་བསྟན་པའི་སྒྲོན་མེ་(༡༧༦༢-༡༨༢༣)
ལྟ་བུའི་གསུང་ལ་གོ་བ་ལོག་འགྲེལ་བྱས་ཏེ་ཐ་སྙད་རིག་གནས་ལ་གལ་ཆུང་དུ་འཛིན་
པ་དེ་འདྲ་བྱང་སྟེ་རང་དྲིན་རང་ལ་ཆུང་བར་མཛད་པའི་རྣམ་ཐར་དེ་འདྲ་གདན་ས་
ཆེན་པོ་རྒྱ་མཚོ་ལྟ་བུ་དེ་དག་གི་ནང་དུའང་བྱུང་ཡོད། གུང་ཐང་འཇམ་པའི་དབྱངས་
ཀྱིས་མདོ་སྔགས་གཞུང་ལ་ཐོས་བསམ་བྱེད་པའི་བསླབ་བྱ་ནོར་བུའི་གླི ང་དུ་བགྲོད་
པའི་ལམ་ཡིག་ནང་འདི་ལྟར་གསུངས་ཏེ། ཇི་སྐད་དུ། །
ཟབ་ཟབ་མན་ངག་ཟེར་དགུ་འཚོལ་བ་དང་། ཐོབ་ཐོབ་མང་པོའི་རྣམ་གྲངས་
གསོག་བྱེད་ཅིང་། །སྒྲ་སྙན་སྨན་རྩིས་སོགས་ལ་མགོ་འཁོར་བ། །གཞུང་ལུགས་
ཐོས་བསམ་རྣལ་མའི་གེགས་ཡིན་པས། །རྩ་བ་བོར་ནས་ཡལ་ག་མ་འཛིན་ཨང་།།
ཞེས་པའི་ལུང་འདི་ཡི་གོ་དོན་ནི་སྒྲ་སྙན་སྨན་རྩིས་སོགས་ལ་མགོ་བོ་འཁོ ར་མི་
རུང་བའི་གདམས་ངག་སྩལ་བ་མ་གཏོགས་དེ་དག་གལ་ཆུང་དུ་འཛིན་པའི་དོན་
མིན་པ་ཆེས་གསལ་པོར་གྱུར་ཀྱང་། ལུང་དེ་ཉིད་རྒྱུ་མཚན་དུ་བྱས་ཏེ་བོད་དང་
རྒྱ་གར་དུའང་གདན་སའི་ནང་དུ་རིག་གནས་ཆུང་བ་དག་ལ་སྦྱངས་རིན་མེད་
པར་དགོངས་ཏེ་ཕྱིས་འབྱུང་གི་མཁས་པ་མང་ཆེ་བ་རྩོམ་པ་དང་རྩོད་པ་ལེགས་ན་
འཆད་པ་མེད་ཅིང་། འཆད་པ་དང་རྩོམ་པ་ལེགས་ན་རྩོད་པ་མེད། འཆད་རྩོད་
གཉིས་ལེགས་ན་རྩོམ་པ་མེད་པ་དེ་འདྲ་མང་དག་ཅིག་འོང་དང་འོང་བཞིན་པ་ཡིན།
ཁ་ཅིག་གིས་འཆད་རྩོད་རྩོམ་གསུམ་གར་ཕུལ་དུ་ཕྱིན་པ་དེ་འདྲ་འོང་རྒྱུའི་སྨོན་
པའང་དོར་ཏེ་གསུམ་ཆར་འཛོམས་པ་ངལ་བའི་རྒྱུར་དགོངས་མཁན་དེ་འདྲའང་
ཡོད། དེ་ནི་གཏི་ཐུག་གི་བསམ་བློ་འབའ་ཞིག་ཏུ་ཟད། འཆད་རྩོད་རྩོམ་གསུམ་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 27
དང༌། མཁས་བཙུན་བཟང་གསུམ་ནི་མཁས་པའི་མཚན་ཉིད་ལྟ་བུར་གྱུར་ཡོད།
དགག་བཞག་སྤོང་གསུམ་ནི་མཁས་པའི་བགྱི་བ་རྣམ་གསུམ་གྱི་ཐབས་ལམ་བླ་ན་
མེད་པ་དེ་ཡིན། རྩོམ་པ་གང་དུ་དགག་བཞག་སྤོང་གསུམ་གྱི་ལམ་ནས་ལུང་རིགས་
ཚུལ་བཞིན་བརྒྱན་ཡོད་ན་དེང་རབས་ཀྱི་སྐད་དུ་ཚན་རིག་དང་མཐུན་པའི་རྩོམ་ཞེས་
བརྗོད་པ་ཡིན།།
གཞན་ཡང་རིག་གནས་ཆུང་བ་དག་ལ་མགོ་བོ་འཁོར་མི་རུང་བའི་གདམས་
ངག་འདི་འདྲ་སློབ་དཔོན་ཙནྡྲ་གོ་མི་ལ་འཕགས་པ་སྤྱན་རས་གཟིགས་ཀྱིས་ཀྱང་
གནང་ཡོད་དེ། རྒྱ་གར་ཆོས་འབྱུང་ལས།
ས་བཅུ་པ་དང་ཟླ་བ་སྒྲོན་མེ་དང་། །སྡོང་པོས་བརྒྱན་པ་དང་ནི་ལང་ཀར་
འཇུག །རྒྱལ་བ་རྣམས་ཀྱི་ཡུམ་གྱུར་ཀློ གས་ཤིག་ཀྱེ། །སྡེབ་སྦྱོར་ངན་
གཡོའི་སྦྱོར་བས་ཁྱོད་ལ་ཅི།༢༠
ཞེས་པའི་གོ་དོན་ནི་སྡེབ་སྦྱོར་སོགས་ཐ་སྙད་རིག་གནས་ལ་གཡེངས་ཏེ་རྩེ་གཅིག་
གི་རྣལ་འབྱོར་ལ་གེགས་བྱེད་པའི་གནས་སྐབས་སུ་དེ་ཉིད་ཀྱང་སྤང་བྱར་དགོངས་
པ་ཙམ་ལས་ལས་དང་པོ་བ་རྣམས་ཡི་གེ་སོགས་ཐ་སྙད་རིག་གནས་ལ་སྦྱངས་པ་མི་
དགོས་པའི་དོན་ཡེ་ནས་མིན། དེ་བཞིན་ཀླུ་སྒྲུབ་ཞབས་ཀྱིས།
ཐ་སྙད་ལ་ནི་མ་བརྟེ ན་པར། །དམ་པའི་དོ ན་ནི ་བསྟ ན་མི ་ནུས།།
དམ་པའི་དོན་ནི་མ་རྟོགས་པར། །མྱ་ངན་འདས་པ་ཐོབ་མི་འགྱུར།།༢༡
ཞེས་གསུངས་པའི་ཕྱིར། དོན་གྱི་དབང་འདི་ལ་གཟིགས་ཏེ། ཤར་རྒྱལ་བ་ཙོང་ཁ་
པ་བློ་བཟང་གྲགས་པས་(༡༣༥༧-༡༤༡༩） རིགས་ལམ་རྣམ་པར་འབྱེད་པའི་རྣམ་



28 བོད་ཀྱི་བརྡ་སྤྲོད་ནག་ཊཾ ཀཿ
དཔྱོད་དང་། །གཞུང་ལུགས་གདམས་པར་ཤར་བའི་ཉམས་ལེན་དང་། །ཚིག་སྦྱོར་
ཚུལ་ལ་མཁས་པའི་ངག་གི་དཔལ། །ས་སྟེང་འདི་ན་རིན་ཆེན་རྣམ་གསུམ་སྣང་།།
ཞེས་དང་། གཞན་ཡང་། །ཐ་སྙད་རིག་གནས་ནི་ཤིན་ཏུ་གལ་ཆེན་པོ་ཡིན་ལ་ཇི་
ལྟར་འབྲས་བུ་མངོན་དུ་བྱེད་པ་ལ་དེ་ཡི་རྒྱུ་ཇི་ཙམ་གལ་ཆེན་པོ་ཡིན་པ་བཞིན་ནོ།།
མདོ་ལས། ཟླ་བ་ཚེས་པ་ལ་ཕྱག་བྱ་ཡི། །ཉ་གང་བ་ལ་ནི་མ་ཡིན་ནོ། །ཞེས་
གསུངས་པ་དང་གཉིས་སུ་མེད། དེས་ན་བསྟན་དར་ལྷ་རམས་ཀྱིས་རང་གི་ཡི་
གེའི་བཤད་པ་མཁས་པའི་ཁ་རྒྱན་དུ། མང་དུ་ཐོས་ཀྱང་འཆད་ལ་མི་མཁས་ན།།
སྨན་གྱིས་དབུལ་བའི་སྨན་པ་མཁས་པ་བཞིན། །རྩོད་ལ་མཁས་ཀྱང་རྩོམ་ཚུལ་
མི་ཤེས་ན། །ལྕེ་བརྒྱ་སྤྲུལ་ནས་སྨྲས་ཀྱང་ལྐུགས་པ་ཡིན། །རྩོམ་པ་ལེགས་ཀྱང་
སུག་བྲི་མི་འབྱོར་ན། །དཔའ་རྩལ་ཆེ་བའི་དཔའ་བོ་ལག་རྡུམ་འདྲ། །རྩོམ་ཚིག་
སུམ་རྟགས་ཇི་བཞིན་མ་བྱུང་ན། །མཁས་པ་ཤིན་ཏུ་ཁྲེལ་བས་བག་ཡོད་བྱ།།
ཡི་གེ་དག་ཀྱང་སྙན་ངག་མི་ལྡན་ན། །བུད་མེད་མཛེས་མ་སྒྲེན་མོར་རྒྱུ་བ་བཞིན།།
མངོན་བརྗོད་གསར་རྙིང་བརྡའ་ཡིས་མ་སྤྱད་ན། །གྲོང་ཚིག་འདྲེས་པས་མཁས་པས་
དོར་བྱར་འོས། །དེ་ཕྱིར་རིག་གནས་ཆུང་བ་དག །སྦྱངས་རིན་མེད་ཅེས་མ་དོར་
བར། །ཀུན་ལ་ཞིབ་ཏུ་སྦྱངས་བྱས་ན། །ད་གཟོད་མཁས་པའི་གྲལ་འགོ་དབང་།།
ཞེས་དང་། གཞན་ཡང་སྤྱོད་འཇུག་ལས། རྒྱལ་སྲས་རྣམས་ཀྱིས་མི་སློ བ་པ།།
དེ་ནི་གང་ཡང་ཡོད་མིན་ཏེ། །དེ་ལྟར་གནས་པའི་མཁས་པ་ལ། །བསོད་ནམས་མི་
འགྱུར་གང་ཡང་མེད། །ཅེས་སོགས་ལས་རིག་གནས་ཆུང་བ་དག་སྦྱངས་རིན་མེད་
པ་མིན་པ་ཆེས་ཤིན་ཏུ་གསལ་ལོ། །གང་དུ་སངས་རྒྱས་ཀྱི་བསྟན་པ་དར་བ་དེ་ན་ཡི་
གེའི་རིག་གནས་ཀྱང་ཚུལ་བཞིན་དར་ཞིང་། གང་དུ་སངས་རྒྱས་ཀྱི་བསྟན་པ་འཕང་
དམའ་རུ་སོང་བ་ན་དེ་ན་ཡི་གེ་ཡང་གཏད་སོ་མེད་པར་འབྲི་བར་འགྱུར་བ་ཡིན།



--
-
---， ，-
བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 29
ཡིག་བཤད་མཁས་པའི་ཁ་རྒྱན་ལས། ༧རྒྱལ་དབང་བརྒྱད་པའི་ཡོངས་འཛིན་རིན་
པོ་ཆེ་དཀའ་ཆེན་ཡེ་ཤེས་རྒྱལ་མཚན་དཔལ་བཟང་པོའི་ཞལ་སྔ་ནས། གང་དུ་བསྟན་
པ་དར་བ་དེ་ན་ཡི་གེ་ཤིན་ཏུ་དག་པ་བྱུང་ཞིང་། བསྟན་པ་འཕང་དམའ་རུ་སོང་བ་ན་
ཡི་གེ་ཡང་ཅལ་ཅོལ་དུ་འགྲོ་བ་ཡིན་ཞེས་གསུང་ཆོས་ཀྱི་སྐབས་ཁྲོམ་བཤད་དུ་སྩལ་
གྱིན་འདུག་པ་བདག་གིས་དངོས་སུ་ཐོས་སོ། །ཞེས་བྱུང་བ་ལས་ཀྱང་ཡི་གེའི་རིག་
གནས་གལ་ཆེ་ཚུལ་ཁོང་དུ་ཆུད་པར་འགྱུར་རོ།།
རིག་གནས་བཅུ་ཡི་ངོས་འཛིན།
༈ སྤྱིར་ན་རིག་གནས་ལྔ་ཡི་རྣམ་གཞག་གི་བཤད་སྒྲོས་དེ་ཉིད་རྒྱ་གར་ན་ཡོད་
པ་སྨྲོས་མི་དགོས། བོད་དུ་ཐ་སྙད་རིག་པའི་གནས་ལྔ་ཞེས་པ་ནི་ཆོས་རྗེ་ས་པཎ་
(༡༡༨༢-༡༢༥༡) ཡན་ལ་མ་དར་ཞིང་། དེ་བཞིན་ཐར་པ་ལོ་ཙཱ་བ་ཉི་མ་རྒྱལ་མཚན་
ཡན་ལ་བོད་དུ་སྒྲ་མདོ་བསྒྱུར་བ་ཡང་བྱུང་མེད། དེ་ལྟར་ཡིན་པའང་འདར་སྟོད་
དགྲ་འདུལ་དབང་པོས།
སྒྲ་དང་སྙན་ངག་སྡེབ་སྦྱོར་མངོན་བརྗོད་དང་། །ཟློས་གར་རྣམས་ལ་རིག་
གནས་ཆུང་ངུ་འམ། །ཐ་སྙད་རིག་པའི་གནས་ལྔར་གྲགས་པ་རྣམས།།
ཆོས་རྗེ་ས་པཎ་ཡན་ལ་མ་དར་ཞིང་། །ཐར་ལོ་ཡན་ལ་སྒྲ་མདོ་འགྱུར་
བ་མེད།།༢༢
ཅེས་གསུངས་པའི་ཕྱིར། །གཞན་ཡང་དུས་རབས་བཅོ་ལྔ་པའི་ལོ་འགོར་འཁྲུངས་
པའི་སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས།



30 བོད་ཀྱི་བརྡ་སྤྲོད་ནག་ཊིཀ
སྤྱིར་ཆོས་རྗེ་ས་པཎ་ཡན་ལ་ཐ་སྙད་ཀྱི་རིག་གནས་མ་དར་ཞིང་། དེ་ནས་
ཐར་ལོ་ཉི་མ་རྒྱལ་མཚན་ཡན་ལ་དར་ཡང་བོད་སྐད་དུ་མ་བསྒྱུར་མོད་ཀྱི།
སྒྲ་རིག་དངོས་ནི་དཔང་ལོ་(༡༢༧༦-༡༣༤༢) ཡབ་སྲས་ཀྱིས་བསྒྱུར་ཅིང་
བཤད་ནས་དར་ཞིང་རྒྱས་པར་མཛད།༢༣
ཅེས་གསུངས་ཡོད་ཀྱང་མངའ་རིས་རྒྱལ་བརྒྱུ ད་དུ་འཁྲུངས་པའི་ལྷ་བླ་མ་བྱང་
ཆུབ་འོད་དང་འོད་ལྡེ ་གཉིས་ཀྱི་སྐུ་མཆེ ད་ཕོ་བྲང་ཞི་བ་འོད་ཀྱི ས་སྒྲོལ་བའི་
དབང་ཕྱུག་གིས་མཛད་པའི་ཀལཱཔ་འགྲེ ལ་པ་ཉུང་ངུ་ལས་སློ བ་མ་ལ་ཕན་པ་
(Kalapalaghuvrittsisyahita) ཞེས་བྱ་བ་དེ་ཉིད་དུས་རབས་བཅུ་གཅིག་
ནང་བོད་སྐད་དུ་བསྒྱུར་བ་སྡེ་བསྟན་དཀར་ཆག་ནང་གསལ།༢༡ འདི་ལས་གཞན་
པའི་སྒྲ་མདོ་ཐམས་ཅད་དུས་རབས་བཅུ་གསུམ་དཀྱིལ་གྱི་སྔོན་དུ་བོད་འགྱུར་མེད་
པ་གོང་གསལ་ལྟར་ལགས།།
རིག་གནས་ཆེ་བ་ལྔར་གྲགས་པ་ལས་བཞི་ལ་ཐུན་མོང་གི་རི ག་གནས་དང་།
གཅིག་ཤོས་དེ ར་ཐུན་མོང་མིན་པའི་ནང་དོན་རིག་གནས་ཞེས་པའོ། །དེ་ཡང་
རིག་གནས་ཀུན་ཤེས་ནས་བདག་མེད་གྲུབ་པ་ཞེ ས་བྱ་བའི་བསྟན་བཅོས་ལས།
དོན་གཉེར་རྗེས་འཛིན་བཟོ་དང་གསོ་བའི་དཔྱད། །ལོག་སྨྲ་ཚར་གཅོད་སྒྲ་དང་
གཏན་ཚིགས་ཏེ། །ཕྱི་རོལ་རིག་གནས་བཞི་དང་ནང་གི་དོན། །ཐུན་མོང་མིན་
པའི་མདོ་སྔགས་འདི ར་རིག་བྱ། །དང་པོ་བཞི་ཡི་གསུམ་ཚན་ཐམས་ཅད་ཀྱང་།།
ཕྱི་རོལ་པ་ལའང་ཚང་བར་ཡོད་པའི་ཕྱིར། །རིག་གནས་ཐུན་མོང་བ་ཞེས་མཁས་
ལ་གྲགས། །ཞེས་གསུངས་པའི་གོ་རིམ་བཞིན་བཟོ་རིག་པ་དང་གསོ་བ་རིག་པ།
སྒྲ་རིག་པ་དང་ཚད་མ་རིག་པ། ནང་དོན་རིག་པ་བཅས་ཏེ་རིག་གནས་ཆེ་བ་ལྔ་ཡི་
གྲངས་འདྲེན་ལུང་གིས་གཏན་ལ་ཕབ་བོ། །ཁ་ཅིག་གིས་ཚད་མ་ནང་དོན་རིག་པའི་



ར
བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 31
གཞུང་ཡིན་པའི་ཕྱིར། དེར་མ་ཟད། རྟོགས་བརྗོད་མདུན་ལེགས་མ་ལས་ཀྱང་།
བྱང་ཕྱོགས་འདི་ན་ཚད་མའི་གཞུང་ལུགས་ལ། །སྦྱངས་དང་མ་སྦྱངས་དུ་མ་མགྲིན་
གཅིག་ཏུ། །མདོ་དང་སྡེ་བདུན་ཀུན་ལ་བྱང་ཆུབ་ཏུ། །བགྲོད་པའི་ཉམས་ལེན་
རིམ་པ་ཡོད་མིན་ཟེར། །འཇམ་པའི་དབྱངས་ཀྱིས་ཕྱོགས་ཀྱི་གླང་པོ་ལ། །དངོས་
སུ་འདི་རྩོམས་འདི་ནི་མ་འོངས་དུས། །འགྲོ་བ་ཀུན་ཀྱི་མིག་ཏུ་འགྱུར་རོ་ཞེས།།
གསུང་གི་གནང་བ་སྩལ་བའང་ཚད་མར་བྱེད། །དེ་ནི་མི་རིགས་སྨྲ་བའི་ཕུལ་བྱུང་དུ།།
མཐོང་ནས་ཚུལ་དེ ར་ལྷག་པར་དཔྱད་པ་ན། །ཚད་མ་ཀུན་ལས་བཏུས་པའི་མཆོད་
བརྗོད་དོན། །ཚད་མར་གྲུབ་པ་ལུགས་འབྱུང་ལུགས་ལྡོག་གིས། །རྣམ་གྲོལ་དོན་
དུ་གཉེ ར་ལ་བཅོམ་ལྡན་འདས། །ཚད་མར་བསྒྲུབས་ཤིང་དེ་ལས་དེ་ཡི་དོན།།
བསྟན་པ་ཁོ་ན་ཐར་འདོད་འཇུག་ངོགས་སུ། །ངེས་པ་གཏིང་ནས་རྙེ ད་པས་ཐེག་
གཉིས་ཀྱི། །ལམ་གྱི་གནད་ཀུན་འདྲིལ་བར་རིགས་ལམ་ནས། །ལེགས་པར་ཐོན་
པས་ལྷག་པར་དགའ་བ་རྙེ ད། །ཚུལ་འདི་བསམས་ཤིང་མདུན་མ་ལེགས་ནས་གདའ།།
བཀའ་དྲིན་ཆེ་འོ་རྗེ་བཙུན་མཁྱེན་པའི་གཏེར། །ཞེས་སྨྲ་ན།།
དེ་ལ་བཤད་པར་བྱ་སྟེ། ཀུན་བཏུས་ལ་སོགས་པའི་ཚད་མའི་བསྟན་བཅོས་
རྣམས་ནང་དོན་རིག་པའི་གཞུང་ཡིན་པ་བདེན་མོད། འོན་ཀྱང་འདི་ཉིད་རྒྱུ་མཚན་དུ་
བྱས་ཏེ་ཚད་མའི་བསྟན་བཅོས་ཡིན་ན་ནང་དོན་རིག་པའི་བསྟན་བཅོས་ཡིན་པ་སྒྲུབ་
མི་ནུས། དེ་ལས་ལྡོག་ཏེ་ཚད་མའི་བསྟན་བཅོས་ཡིན་ན་ཕྱི་རོལ་པའི་བསྟན་བཅོས་
ཡིན་པའང་བསྒྲུབ་མི་ནུས། གང་ཡིན་ཟེར་ན། སྐབས་འདིར་བསྟན་རིག་གནས་ཆེ་
བ་ལྔ་ཡི་ཡ་གྱལ་དུ་གྱུར་པའི་ཚད་མ་རིག་པ་ནི་རྟོག་གེའི་ཚིག་དོན་བརྒྱད་བརྗོད་བྱར་
བྱས་པའི་རིགས་ལམ་གྱི་གཞུང་ཙམ་ཞིག་ལ་གོ་དགོས་པ་ལས་རྣམ་གཞག་གང་རུང་
ཞིག་གཏན་ལ་འབེབས་ཆེད་རྟོག་གེའི་ཚིག་དོན་རྣམས་གང་དུ་བཀོལ་བའི་གཞུང་ལ་



32 བོད་ཀྱི་བརྡ་སྤྲོད་ནག་ཊཾ ཀཿ
གོ་བ་མིན། གལ་ཏེ་དེ་ལྟར་མིན་པར་ཚད་མའི་བསྟན་བཅོས་ཡིན་ཚད་རིག་གནས་
ཆེ་བ་ལྔ་ཡི་ཡ་གྱལ་དུ་གྱུར་པའི་ཚད་མའི་བསྟན་བཅོས་སུ་གོ་ན་འདིར་བསྟན་གྱི་
ཚད་མ་རིག་པ་ཡང་སྐབས་འགར་ནང་དོན་རིག་པའི་གཞུང་ཡིན་ཞེས་སྨྲ་དགོས་ཤིང་།
ཡང་གནས་སྐབས་གཞན་འགའ་ཞིག་ཏུ་ནི་ཐུན་མོང་གི་རིག་གནས་ཀྱི་བསྟན་བཅོས་
ཡིན་ཞེས་སྨྲ་དགོས་པར་ཐལ་བའི་སྐྱོན་དུ་འགྱུར་རོ། །དེ་ལྟ་ན་སྔོ ན་གྱི་མཁས་
པ་རྣམས་ཚད་མ་རི ག་པ་དེ་ཉིད་ཕྱི་ནང་དང་ཐུན་མོང་དང་ཐུན་མོང་མ་ཡིན་པ་
གང་གི་བསྟན་བཅོས་ཡིན་མིན་གཏན་ལ་དབབ་པར་མ་ནུས་པ་སོགས་ཀྱི་སྐྱོན་དུ་
ཐལ་བར་འགྱུར་རོ།། །
རིག་གནས་ཆུང་བ་ལྔ་ཡི་གྲངས་འདྲེན་ནི་འདར་སྟོད་ཀྱི་གསུང་གོང་དུ་དྲངས་
པོ་ལས་སྒྲ་རིག་པ་རིག་གནས་ཆུང་བའི་ནང་དུ་ཡང་བཞག་འདུག་ན་དབྱངས་ཅན་
ངག་གི་རོལ་མཚོར་ནི་ལོ་ཆེན་བསོད་ནམས་རྒྱ་མཚོའི་སྡེ་དང་། དཔལ་སྒང་པ་དང་།
ཀུན་མཁྱེན་བསྟན་པའི་ཉིན་བྱེད་(༡༧༠༠-༡༧༧༤ )བཅས་ཀྱི་རྗེས་སུ་འབྲངས་ནས་
གོང་དུ་དྲངས་པའི་སྒྲ་རིག་པ་ལས་གཞན་པའི་རིག་གནས་ཆུང་བ་བཞི་ཡི་སྟེང་དུ་
རྩིས་རིག་བསྣན་ནས་རིག་གནས་ཆུང་བ་ལྔ་ཡི་གྲངས་འདྲེ ན་གཏན་ལ་ཕབ་བོ།།
དེ་ཡང་རང་དགར་རིག་པ་བཏང་བ་ཙམ་མིན་གྱི་དེ་ལ་ལུང་གི་ཤེས་བྱེད་མངོན་པར་
འབྱུང་བའི་རྒྱུད་ནས་དྲངས་སོ། །དེ་ཡང་ཇི་སྐད་དུ།
འདིའི་ཁུངས་མངོན་པར་འབྱུང་བའི་རྒྱུད་ལས། བྱང་ཆུབ་སེམས་དཔའ་
སེམས་ཅན་འདུན་པར་བྱ་བའི་ཕྱིར་གཞན་དག །སྙན་པར་དངགས་
པའི་བསྟན་བཅོས་དང་། མིང་གཅིག་ཉིད་དོན་དུ་མར་འཇུག་པ་དང་།
དོན་གཅིག་ཉིད་ཀྱང་མིང་གི་རྣམ་གྲངས་དུ་མས་མངོན་པར་བརྗོད་པའི་
བསྟན་བཅོས་དང་། ལྕི་བ་དང་ཡང་བའི་ཡི་གེ་བསྒྱུར་བ་དང་སྤེལ་བའི་སྒོ་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 33
ནས་ཚིགས་སུ་བཅད་པ་སྡེབ་པའི་བསྟན་བཅོས་དང་། མདོ་འཛིན་པ་དང་།
བཞད་གད་དང་། སྐད་དུ་མ་གཞན་དུ་བསྒྱུར་བས་འགྲོ་བ་དགའ་བར་བྱེད་
པ་ཟློས་གར་གྱི་བསྟན་བཅོས་དང་གྲངས་ཀྱི་རིག་པས་གཞལ་ཏེ་ངོ་མཚར་
བར་སྟོན་པ་རྩིས་ཀྱི་བསྟན་བཅོས་རྣམས་ཀྱང་བསླབ་པར་བྱ་སྟེ།།༢༤
ཞེས་གསུངས་སོ། །དེས་ན་རང་ལུགས་སུ་རིག་གནས་ཆུང་བ་ལྔ་ནི་སྙན་ངག་
དང་། མངོན་བརྗོད། སྡེབ་སྦྱོར། ཟློས་གར། གྲངས་ཀྱི་རིག་གནས་ཏེ་སྐར་
རྩིས་བཅས་སོ།།
བོད་དུ་ལེགས་སྦྱར་གྱི་སྒྲ་རིག་བོད་སྐད་དུ་སྒྱུར་ཚུལ་བཤད་པ།
༈ སྤྱིར་ལེགས་སྦྱར་གྱི་སྒྲ་རིག་བོད་དུ་དུས་རབས་བདུན་པའི་ནང་ནས་འཆད་ཉན་
བྱུང་ཡོད་ཀྱང་། སྐབས་དེ་དུས་བོད་ཀྱི་མཁས་པ་རྣམས་ནས་རྒྱ་དཔེ་རང་གི་སྟེང་
ནས་ལེགས་སྦྱར་གྱི་སྒྲ་རི ག་སློབ་གཉེར་གནང་བ་མ་གཏོགས་བོད་སྐད་དུ་ལེགས་
སྦྱར་སྒྲ་རིག་བསྒྱུར་བ་བསྟན་པ་སྔ་དར་མ་ཟད་ཕྱི་དར་འགོ་འཛུགས་ཏེ་ཇོ་བོ་རྗེ་
དཔལ་ལྡན་ཨ་ཏི་ཤ་བོད་དུ་བྱོན་པའི་གནས་སྐབས་ཀྱང་མེད། དེ་ལྟར་ཡིན་པ་ཡང་།
འདར་སྟོད་དགྲ་འདུལ་དབང་པོས། ཐུ་མི་སམ་བྷོ་ཊའི་དུས་སུ་དབུ་བརྙེ ས་ཚུལ།
སྐ་ཅོག་དང་རིན་ཆེན་བཟང་པོས་སྲོལ་བཏོད་ཚུལ། བདག་ཉིད་ཆེན་པོ་ས་པཎ་དང་
ཤོང་དཔང་ཡབ་སྲས་ཀྱི་སྐབས་སུ་དར་ཞིང་རྒྱས་ཚུལ། ཐར་ལོ་ཡན་ལ་སྒྲ་མདོ་བོད་
སྐད་དུ་འགྱུར་བ་མེད་ཚུལ་བཅས་ལས་གསལ། འདི་ཉིད་ལ་དོགས་དཔྱོད་ཡོད་པ་
གོང་དུ་གསལ་བཤད་ཞུས་ཟིན། རྒྱ་གར་དུ་དར་བའི་སྒྲ་མདོའི་དབང་དུ་བྱས་ན་



34 བོད་ཀྱི་བརྡ་སྤྲོད་ནག་ཊིཀ
སྒྲ་མདོ་ཆེན་པོ་བརྒྱད་ཡོད་པར་གྲགས་ཀྱང་བོད་གངས་ཅན་གྱི་ལྗོངས་སུ་དར་ཆེ་
བའི་རྒྱ་གར་གྱི་སྒྲ་མདོ་ནི་ཀ་ཙན་དབྱངས་གསུམ་དུ་ཟད། དེ་ཡང་ཐོག་མར་ཀལཱཔ་
དང་ཅབྷ་བྱཱཀ་ར་ཎ་རྣམ་གཉིས་དུས་མཉམ་དུ་བྱུང་བ་དང་ལོ་རྒྱུས་ཀྱི་བྱུང་བ་བྱེ་
བྲག་པ་གཅིག་དང་འབྲེལ་ཡོད་པར་བརྟེན། འདིར་རེ་རེ་ནས་བཤད་པར་བྱ་བ་ལ།
དང་པོ་ཀ་ལཱ་པ་ནི་ཇི་སྐད་དུ། །
དེ འི་ཚེ་རྒྱལ་པོའི་བཙུན་མོ་ཐ་ཆུང་ཞིག་གིས་སྒྲའི་གནས་ཅུང་ཟད་
ཤེས་ལ་རྒྱལ་པོས་ནི་མི་ཤེས་སོ། སྐྱེད་མོས་ཚལ་དུ་ཆུ་ལ་རྩེ་བའི་ཚེ།
རྒྱལ་པོས་དེ་ལ་ཆུ་གཏོར་བས། དེས་མ་མོ་ད་ཀ་པིཉྩ། ཞེས་བོད་སྐད་
དུ་བདག་ལ་ཆུ་མ་འཐོར་ཞེས་པའོ། །རྒྱལ་པོས་ལྷོ་ཕྱོགས་ཀྱི་ཡུལ་སྐད་
དང་སྦྱར་བས། བལ་སྲན་གྱི་འཁུར་བ་ཏིལ་མར་གྱིས་བཙོས་པ་བྱིན་ཅིག་
ཅེས་པར་གོ་ནས་དེ་བྱིན་པས། བཙུན་མོ་དེ ས་བ་ལང་ལྟ་བུ་དང་ལྷན་
ཅིག་ཏུ་གནས་པ་ལས་ཤི་བ་སླའོ་སྙམ་ནས་ལྕེ བ་པར་བརྩམས་པ་ལས།
རྒྱལ་པོས་བཟུང་ནས་སྒྲ་སློབ་པར་བྱས་ཏེ་བྲམ་ཟེ་མཆོག་སྲེད་ལ་ལེགས་
པར་བསླབས་སོ། །འོན་ཀྱང་ཅུང་ཟད་མ་རྫོགས་པ་ལས་བློན་པོ་སད་ཝརྨ་
ལས་བསླངས་པ་ཡིན་ནོ།།༢༥
ཞེས་གསུང་དེ་ནས་ཇི་སྐད་དུ། །
སྒྲ་པཱཎི་པ་སོགས་ཡོངས་སུ་རྫོགས་པར་ཤེས་པའི་སློབ་དཔོན་མ་རྙེད་ནས་
ཀླུའི་རྒྱལ་པོ་ཤེ་ཥ་ཞེས་བྱ་བ་པཱཎི་པ་ཡོངས་སུ་རྫོགས་པར་ཤེས་པ་ཞིག་
ཡོད་པར་ཤེས་ནས་བྲམ་ཟེ་མཆོག་སྲེད་ཀྱིས་རིག་སྔགས་ཀྱི་མཐུས་བཀུག་
ནས་བློ་ཀ་འབུམ་གྱིས་པཱཎི་པའི་དོན་ཐམས་ཅད་རྒྱ་ཆེར་འགྲེལ་ནུས་པར་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 35
འཆད་པར་བྱས་ཤིང་། སློབ་དཔོན་གྱི་ཡི་གེར་འབྲི་བ་ལས་དེ་གཉིས་ཀྱི་
བར་དུ་ཡོལ་བས་ཆོད་པར་བྱས་སོ། །བློ་ཀ་སྟོང་ཕྲག་ཉི་ཤུ་རྩ་ལྔ་སོང་བ་
ན་འདིའི་ལུས་ནི་ཅི་འདྲ་ཡིན་སྙམ་སློབ་དཔོན་གྱིས་ཡོལ་བ་བཏེགས་ནས་
བལྟས་པས་སྦྲུལ་ཆེན་པོ་བསྒྱིངས་པ་མཐོང་། ཀླུ་ཡང་ངོ་ཚ་སྟེ་བྲོས་སོ།།
དེ་མན་ཆད་དུ་སློབ་དཔོན་ཉིད་ཀྱིས་འགྲེལ་པ་བྱས་ཏེ་དེ་ལ་ཚིགས་བཅད་
སྟོང་ཕྲག་བཅུ་གཉིས་ཀྱི་ཚད་ཙམ་ལས་མེད་དོ། །དེ་གཉིས་བསྡོ མས་
པ་ལ་ཀླུས་བསྟན་པའི་བརྡ་སྤྲོད་པ་ཞེས་གྲགས། དེར་རྒྱལ་པོ་བདེ་སྤྱོད་
སློ བ་དཔོན་མཆོག་སྲེད་ཀྱིས་བྱས་པའི་འགྲེལ་པ་ལ་ཡིད་མ་ཆེས་པར་
བྲམ་ཟེ་སཔ་ཝརྨ་གཞོན་ནུ་གདོང་དྲུག་བསྒྲུབ་ཏུ་བཅུག་གོ །གྲུབ་ནས་
ཁྱོད་ཅི་འདོད་ཟེ ར་བ་ལ་ཨིནྡྲ་བྱཱཀརཎ་ཤེས་པར་འཚལ་ལོ་བྱས་པས།
སིདྷེཝརྣསམནཱཡ། ཞེས་བརྗོད་པ་ཙམ་གྱིས་སྒྲའི་དོན་མཐའ་དག་ཤེས་སོ།།
སྔར་བོད་དུ་གྲགས་པའི་ལོ་རྒྱུས་ལྟར་ན། ཀལཱཔའི་ཀུན་བཤད་བཞི་ .
པ་ཡན་ཆད་གཞོན་ནུ་གདོང་དྲུག་གིས་བཤད་ཅིང་། ཀལཱཔ་ཞེ ས་ཆ་
བསགས་ཀྱི་དོན་རྨ་བྱའི་མཇུག་སྒྲོ་ཁ་དོག་སྣ་ཚོགས་པ་བསགས་པའི་
དོན་དུ་འཆད་མོད། འདི ར་ནི་དེ་ལྟར་མ་གྲགས་ཏེ། ཀལཱཔ་ནི་སཔྟ་
ཝརྨ་ཉིད་ཀྱིས་བརྩམས་ལ་ཆ་བསགས་ཀྱི་དོན་ནི་ཉེ་བར་མཁོ་བའི་ཆ་ཤས་
མཐའ་དག་བསགས་པའོ།།༢༦
ཞེས་པའི་དོན་ནོ། །འདི་ལྟར་ཡིན་པའི་ལོ་རྒྱུས་ཁུངས་ལྡན་གོང་དུ་དྲངས་པ་རྣམས་
ལས་གསལ་པོར་གྱུར་ཀྱང་། བློ་གྲོས་རྒྱ་མཚོ་ཞུ་བ་ནས་རང་གི་ཆེད་རྩོམ་ནང་བྲམ་
ཟེའི་སློབ་དཔོན་པ་ནི་པས་མཛད་པའི་སྒྲ་ཀལཱཔ་ཞེས་བཀོད་འདུག་ན་འདི་ཉིད་འདར་
ར
ho



36 བོད་ཀྱི་བརྡ་སྤྲོད་ནག་ཊཾ ཀཿ
སྟོད་དགྲ་འདུལ་དབང་པོ་དང་ཏཱར་ནཱ་ཐས་མཛད་པའི་རྒྱ་གར་ཆོས་འབྱུང་དུ་བཤད་
པའི་སྒྲའི་ལོ་རྒྱུས་དང་འགལ་ལོ།།
ཀལཱཔ་དེ་ཉིད་བོད་དུ་ཐོག་མར་ལོ་ཙཱ་བ་སུས་བསྒྱུར་ཐད་བློ་བཟང་བློ་གྲོས་ཞུ་
བ་ནས། ཆེད་རྩོམ་རིང་པོ་དེ་ནང་ཤོང་སྟོན་གྱིས་བསྒྱུར་བ་ཆེས་གསལ་བོར་བཀོད་
འདུག །དེ་ཡང་དེ་ཉིད་ལས།
དེ་ནས་འགྲོ་བའི་མགོན་པོ་ཆོས་རྒྱལ་འཕགས་པ་དང་དཔོན་ཆེན་ཤཱཀྱ་
བཟང་པོའི་( སྲིད་ལོ་ ༡༢༤༤-༡༢༧༥) བཀའ་ལུང་གིས་བསྐུལ་ནས་
མཁས་པའི་གཙུག་རྒྱན་ཤོང་སྟོན་རྡོ་རྗེ་རྒྱལ་མཚན་བལ་ཡུལ་དུ་བྱོན་ནས་
པཎྜི་ཏ་མ་ཧེ བྷ་སྟེ་ས་བཟང་དབང་པོ་ལོ་ལྔ་བསྟེན་ནས་རིག་གནས་ཆུང་བ་
ལྔར་བསླབས་ཤིང་། རྒྱ་གར་གྱི་པཎྜི་ཏ་ལཀྵམི་ཀ་ར་སོགས་བསྟེན་ནས་
སྒྲ་རིག་པ་ལ་ཤིན་ཏུ་བྱང་བར་མཛད་དེ། སྒྲ་སྙན་སོགས་སྔར་མ་བསྒྱུར་
བའི་འགྱུར་མང་དུ་མཛད་ཅིང་། ཁྱད་པར་དུ་ཀལཱཔ་དང་ཙནྡྲ་པའི་གཞུང་
བོད་སྐད་དུ་བསྒྱུར་ཅིང་འཆད་ཉན་གྱིས་གཏན་ལ་ཕབ་སྟེ་ཀུན་གྱིས་སློབ་
ཏུ་རུང་བར་མཛད།།༢༧
ཅེས་བྱུང་། འོན་ཀྱང་འདར་སྟོད་ཀྱིས།
ཤོང་གི་ཐུགས་ལ་སྐྱེས་སྟོབས་ཀྱི་བློ་གྲོས་ནི་ཕུན་སུམ་ཚོགས། སྦྱོར་
བྱུང་གི་ནན་ཏན་མཆོག་ཏུ་གྱུར་ན་ལེགས་བཤད་གསར་པ་བསྒྱུར་བ་
ཅིས་མི་ནུས་སྙམ་དུ་དགོངས་ཏེ་འཕགས་པའི་གཟིམས་གཡོག་པ་མདོ་
སྨད་པ་བློ་གྲོས་རྒྱལ་པོ་དང་འགྲོགས་ནས་བལ་ཡུལ་དུ་བྱོན་ཏེ། པཎྜི་
ཏ་ས་དབང་བཟང་པོའི་དྲུང་དུ་སྒྲ་སྙན་ངག་སྡེ བ་སྦྱོར་ཟློས་གར་མངོན་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 37
བརྗོད་ལ་བྱང་བར་མཛད་ནས་ས་སྐྱར་བྱོན། འཕགས་པ་རིན་པོ་ཆེའི་དྲུང་
དུ་ཕེབས། ཤིན་ཏུ་དགྱེས་པར་གྱུར། ངེད་ཀྱི་ཆོས་རྗེ་པ་བྱང་ཕྱོགས་སྤྲུལ་
པའི་སྡེར་སྐུའི་བཀོད་པ་བསྡུ་བའི་ཚེ། ཐ་མའི་གསུང་དུ་བཀའ་སྩལ་པ་ལ།
ད་ནི་སངས་རྒྱས་ཀྱི་བསྟན་པ་ཡང་མཆོག་ཏུ་དར་བར་བྱས། བརྒལ་
བརྟག་གི་སྒོ་ནས་གཏན་ལ་འབེབས་པའི་སྲོལ་བཟང་པོ་གཏོད། ཐ་སྙད་
རིག་གནས་ཀྱི་ཚུལ་འདི་ལ་ཡང་ལག་རྗེས་ཆེན་པོ་བྱུང་བས་སེམས་ལ་
འཕྲེང་བ་ཆེར་མེད། འོན་ཀྱང་འཕགས་པ་བསྙེན་པར་མ་རྫོགས་པ་དང་།
རྟོགས་བརྗོད་དཔག་བསམ་འཁྲི་ཤིང་མ་འགྱུར་བ་དང་། དུས་ཀྱི་འཁོར་
ལོའི་རྒྱུད་ཕྲེང་འཛིན་གྱི་ཚིགས་བཅད་བཞིན་མ་འགྱུར་བ་གསུམ་ཙམ་མོ།།
ཞེས་གསུངས་པ་ཞིག་ཡོད་ནའང་འཕགས་པ་བསྙེ ན་པར་རྫོགས་ཟིན།
འགྱུར་གཉིས་སྔར་མ་བྱུང་བས་ད་ཁྱེད་ཀྱིས་གྱིས་ཤིག །དེའི་གྲོགས་
དཔོན་ཆེན་བཟང་པོས་ཀྱང་བྱེད་པ་ཡོད་དོ། །ཞེས་དགྱེས་བཞིན་བཀའ་
སྩལ་བས། ས་སྐྱར་དུས་འཁོར་རྒྱུད་འགྲེལ་ཤོང་འགྱུར་ཞེས་ཡོངས་སུ་
གྲགས་པའི་མཁས་པ་ཐམས་ཅད་འགྱུར་ལེགས་པ་རང་དུ་མཛད་པ་འདི་
མཛད། སླར་རྡོ་རྗེ་གདན་དུ་བྱོན་ནས་མ་ཧཱ་བོ་དྷི་ལ་མཆོད་པ་དང་བསྐོར་
བ་མཛད། པཎྜི་ཏ་ལཀྵམི་ཀ་ར་སྤྱན་དྲངས་ནས་དཔག་བསམ་འཁྲི་ཤིང་།
ཀླུ་ཀུན་ཏུ་དགའ་བའི་ཟློས་གར། སྙན་ངག་མེ་ལོང་། འཇིག་རྟེན་
དབང་ཕྱུག་གི་བསྟོད་པ་བརྒྱ་པ། འཇམ་དཔལ་གྱི་བསྟོད་པ་བྲིཏ་མཱ་ལཱ།
ཙནྡྲ་པའི་མདོ་སྦྱོར་བའི་རྩ་འགྲེལ། བཟློག་པ་བསྡུས་པའི་རྩ་འགྲེལ།
སློབ་དཔོན་སུ་པ་རཀྵི་ཏས་མཛད་པའི་སྨྲ་བ་ཀུན་ལ་འཇུག་པའི་རྩ་འགྲེལ།
སློབ་དཔོན་སེང་གེ་བཟང་པོས་མཛད་པའི་རྣམ་དབྱེའི་ལེའུར་བྱས་པ་ལ་
སོགས་པ་སྔོན་མ་འགྱུར་བ་བསྒྱུར།།༢༨



38 བོད་ཀྱི་བརྡ་སྤྲོད་ནག་ཊིཀ
ཅེས་བྱུང་། གོང་གི་ལུང་དྲངས་པ་འདི་ནང་ཤོང་སྟོན་གྱི་འགྱུར་ཚད་བཀོད་མེད་པ་
ནི་སོགས་སྒྲ་ལས་ཤེས་ཀྱང་གལ་ཏེ་སྒྲ་མདོ་ཀལཱཔ་ཡང་ཤོང་སྟོན་གྱིས་བསྒྱུར་ཡོད་
ན་དངོས་སུ་མཚན་སྨྲོས་དགོས་པ་ལས་སོགས་སྒྲར་འཇོག་མི་ནུས་ཏེ་སྒྲ་མདོ་ཀལཱཔ་
ཆེས་ཡོངས་སུ་གྲགས་ཤིང་གྲུབ་པའི་གལ་ཆེན་གྱི་སྒྲ་མདོ་ཡིན་པ་ལས་སོགས་ཁོངས་
སུ་མཁས་པ་རྣམས་ཀྱིས་ག་ལ་འཇོག །སོགས་ཁོངས་སུ་བཞག་ན་ནི་རང་བཞིན་
གྱིས་ད་ལྟ་ངོས་ནས་རྩོད་པ་འདི་བཞིན་དུ་དུས་རབས་བཅུ་གཅིག་ནང་དགེ་བཤེས་
ཁུ་ཡིས་སོགས་སྒྲའི་ཁོངས་སུ་འཇོག་མི་དེ་ང་ཡིན་ནམ་ཞེས་པ་ལྟ་བུའི་གླེང་སློང་
ཡོང་བ་ཡིན། དེར་མ་ཟད་སྟག་ཚང་ལོ་ཙཱ་བས་ཀྱང་སྒྲ་མདོའི་སྐོར་འཆད་སྐབས་
འདི་ཉིད་ཤོང་སྟོན་གྱིས་བསྒྱུར་བ་གསུངས་མེད། དེ་ཉིད་དུ། །
ཤོང་རྡོ་རྗེ་རྒྱལ་མཚན་དང་། དེའི་གཅུང་བློ་གྲོས་བརྟན་པ། དཔང་བློ་གྲོས་
བརྟན་པ་དང་། ས་ལོ་ཆེན་བྱང་རྩེ་དང་དེའི་བུ་ཆེན་ལོ་ཙཱ་བ་ནམ་མཁའ་
བཟང་པོས་སློ བ་ཕན་གྱི་འགྱུར་བཅོས་ཤིང་ཕྲན་མང་པོ་ཡང་བསྒྱུར།
དེའི་སློབ་མ་ལོ་ཙཱ་བ་ཤེས་རབ་དཔལ་དང་། དེ་དཔོན་སློབ་གཉིས་ཀ་ལ་
གཏུགས་པ་བདག་གི་བླ་མ་སེམས་དཔའ་ཆེན་པོ་ཐུགས་རྗེ་དཔལ་བཟང་
པོས་ཙནྡྲ་པའི་འགྲེལ་པ་དྷརྨ་དཱས་དང་། ཨུཎའི་འགྲེལ་པ་སོགས་བསྒྱུར་
ཅིང་བཤད།།༢༩
ཅེས་གསུངས་ཤིང་།འདིར་གསུངས་པའི་སློབ་ཕན་དེ་ཉིད་འགྱུར་བཅོས་མཛད་པ་
ལ་གཞིགས་ན་དེའི་སྔོན་དུ་བསྒྱུར་ཟིན་པ་གསལ་བར་སྣང་ཞིང་། གལ་ཏེ་འདི་ཉིད་
ཀལཱཔའི་འགྲེལ་པ་ཉུང་ངུ་ལས་སློབ་མ་ལ་ཕན་པ་ཞེས་བྱ་བ་དེ་ཉིད་ཡིན་ཚེ་མཛད་
པ་པོ་སྒྲོལ་བའི་དབང་ཕྱུག་དང་སྒྱུར་བྱེད་ལོ་ཙཱ་བ་ཕོ་བྲང་ཞི་བ་འོད་ཡིན་པ་གོང་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 39
དུ་སྨྲས་ཟིན། དེང་རབས་ཀྱི་ལོ་ཙཱ་བ་འདམ་པ་བློ་བཟང་ནོར་བུ་ལྟར་ན་འདི་ཉིད་
སློབ་ཕན་གྱི་དོན་བསྡུས་ཤིག་ཡིན་པར་གསུངས།
ཀལཱཔའི་ཨུཎཱདིའི་མདོའི་བྱེད་པོ་ནི་ཀཏཱའི་བུ་དང་། བོད་འགྱུར་གྱི་མ་
དཔེ་ནི་བསྟན་འགྱུར་ནང་བཞུགས་མདོ་འགྲེལ་གཉིས་ཀར་རྐང་པ་བཞི་
དང༌། མདོ་གྲངས་ཁྱོན་ ༢༦༧ ཡོད། ཨུཎཱདི་མདོ་སྒྱུར་བ་པོ་ལོ་ཙཱ་
བ་ནམ་མཁའ་བཟང་པོས་དཔལ་ཨེའི་གཙུག་ལག་ཁང་དུ་བསྒྱུར་བ་དང་།
འགྲེལ་པ་ནི་ཆོས་རྒྱལ་ཆེན་པོ་ཏའི་སི་ཏུ་ཆོས་ཀྱི་རིན་ཆེན་གྱིས་ཉེར་
མཁོའི་རྫས་ཐམས་ཅད་གནང་སྟེ་པཎྜིཏ་ཤྲཱིམཎིཀ་དང་། སྒྲ་ཚད་པ་དཔལ་
ལྡན་བསོད་ནམས་བཟང་པོ་སོགས་ཡོངས་འཛིན་དུ་མའི་ཞབས་རྡུལ་རེག་
པ་དཔལ་ཨེའི་བཙུན་པ་རྡོ་རྗེ་རྒྱལ་མཚན་གྱིས་ཤེལ་དཀར་གཙུག་ལག་
ཁང་དུ་བསྒྱུར་ཅིང་ཞུས་པའོ།།༢༠
འོན་ཀྱང་བསྟན་འགྱུར་ནང་བཞུགས་ཨུཎཱདི་མདོ་དང་དེ་ཡི་འགྲེལ་
པ་སློབ་དཔོན་བགྲོད་དཀའ་སེང་གེས་མཛད་པའི་བོད་འགྱུར་དེར་རྐང་པ་
བཞི་སྟེ་མདོ་གྲངས་ཁྱོན་ ༢༦༧ ལས་མེད། ཕྱིས་སུ་ལོ་ཙཱ་བ་བློ་བཟང་
ནོར་བུར་སོན་པའི་མདྲཔུརིའི་མ་དཔེའི་ནང་ཡོད་ཨུཎཱདིའི་མདོ་འགྲེལ་
རྐང་པ་བཞི་པ་དང་ལྔ་པ་སྟེ་མདོ་གྲངས་ཁྱོན་ ༡༣༥ དང་དེ་ཡི་འགྲེལ་པ་
བཅས་བོད་སྐད་དུ་བློ་བཟང་ནོར་བུ་ཤཱསྟྲཱིས་པཎྜིཏ་ཆོས་སྦྱིན་ཙཏུབཻདཱིའི་
གྲོགས་དན་དང་བཅས་ཏེ་བསྒྱུར།།
དེས་ན་ང་ཚོས་ཀལཱཔའི་ཨུཎཱདི་སྒྲ་མདོ་དང་འགྲེལ་པ་སློབ་དཔོན་བགྲོད་དཀའ་སེང་
གེས་མཛད་པ་དེ་ཉིད་བོད་སྐད་དུ་སྒྱུར་མཁན་ལོ་པཎ་རྣམས་ནི་ལོ་ཙཱ་བ་ནམ་མཁའ་



40 བོད་ཀྱི་བརྡ་སྤྲོད་ནག་ཊིཀ
ན །ད༢༢
བཟང་པོ་དང་། ཤོང་སྟོན་ལོ་ཙཱ་བ་རྡོ་རྗེ་རྒྱལ་མཚན། འདམ་པ་བློ་བཟང་ནོར་བུ་
ཤཱསྟི། པཎྜིཏ་ཤྲཱིམཎི་ཀ །པཎྜིཏ་ཆོས་སྦྱིན་ཙཏུབཻདཱི་བཅས་སོ། །ཞེས་སྨྲ་དགོས་སོ།།
ཡང་།
བོད་དུ་བྱུང་བའི་ཀལཱཔའི་མདོ་དངོས་ནི་དཔང་ལོ་ཆེན་པོས་(༡༢༧༦-
༡༣༤༣) བསྒྱུར་བར་གསུངས་ཤིང་། འགྲེལ་པ་སློབ་དཔོན་བགྲོད་དཀའ་
སེང་གེས་མཛད་པ་དུར་སིང་གི་ལེའུ་བཅུ་གཉིས་ཙམ་བསྒྱུར། དུར་སེང་
གི་འགྲེལ་པ་ཡོངས་རྫོགས་ནི་བུ་སྟོན་རིན་པོ་ཆེས་(༡༢༩༠-༡༣༦༤༩)
བསྒྱུར།།
འདར་སྟོད་དགྲ་འདུལ་དབང་པོའི་གསུང་དུ།
སྔར་བོད་དུ་གྲགས་པའི་ལོ་རྒྱུས་ལྟར་ན། ཀལཱཔའི་ཀུན་བཤད་བཞི་པ་
ཡན་ཆད་གཞོན་ནུ་གདོང་དྲུག་གིས་བཤད་ཅིང་།།༢༣
ཞེས་དང་། འདམ་པ་བློ་བཟང་ནོར་བུས་རང་གི་གླེང་བརྗོད་དུ།
ཀལཱཔ་འདི་ལ་ཀུན་བཤད་རྐང་པ་བཞི་མན་གཞོན་ནུ་གདོང་དྲུག་གིས་
གསུངས་པ་ཡིན་ཞེས་ཞ་ལུ་ལོ་ཆེན་བཞེད་ཀྱང་། འཕགས་ཡུལ་པའི་
འགྲེལ་པ་མཁན་པོ་ཚད་ཐུབ་རྣམས་ཀྱིས་གཞུང་རངས་པོ་ཤརྦཝརྨས་
བཤད་པ་བོད་ཀྱི་མཁས་པ་ཕྱི་མ་དག་བཞེད་དེ ་ཁུངས་ཀྱང་དུ ར་སེང་
དྲངས་ཏེ། ཤརྦ་ཝརྨས་རྣམ་བཤད་པའི། །རྒྱུད་ཉུང་བདག་གིས་རབ་
བཤད་བྱ།།༣༤
ར



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 41
ཞེས་ལུང་དྲངས་ཡོད། ཡན་དང་མན་ནི་དངོས་སུ་འགལ་བ་ཡིན་པས་དེ་གཉིས་གང་
ཞིག་བདེན་མིན་ཆ་མ་འཚལ། གཞན་ཡང་འདམ་པས།
སྒྲའི་བསྟན་བཅོས་པཱཎིནིའི་འགྲེལ་པ་དགའ་བྱེད་ཟླ་ཟེ ར་གྱི་མཚམས་
སྦྱོ ར་ལྔ་པ་ཡན་སྤྱི ར་བཏང་དང་དམི གས་བསལ་དང་བཅས་པ་བོད་
སྐད་དུ་བསྒྱུ ར་བ་མཆན་དང་བཅས་པ་སློ བ་མ་ལ་ཕན་པ་ཞེས་བྱ་བ་
འདི་ཡང་འདམ་པ་བློ་བཟང་ནོར་བུ་ཤཱསྟྲཱི ས་དྲང་སྲོང་ལྷུང་བ་རི་དྭགས་
ཀྱི་ནགས་ཀྱི་ཉེ་འདབས་ཝཱཎ་དབུས་བོད་ཀྱི་ཆེས་མཐོའི་གཙུག་ལག་སློབ་
གཉེར་ཁང་གི་རང་ཤག་ལོ་ཙཱའི་ཁང་དུ་སྟོན་པ་མྱ་ངན་ལས་འདས་ནས་
ལོ་ ༢༥༣༣ སྟེ་ཕྱི་ལོ་ ༡༩༨༩ ས་སྦྲུལ་ནག་ཟླའི་དཀར་ཕྱོགས་རྫོགས་
པ་གསུམ་པར་གྲུབ་པར་བགྱིས་པའོ།།
ཞེས་གསལ། ཡང་།
ཀལཱཔ་སྟེ་ཀཱཏནྡྲ་ལ་མདོ་གྲངས་ ༡༤༣༡ ཡོད་པ་ལས་མདོ་གྲངས་ ༨༨༥
ཤརྦཝརྨས་མཛད་ཅིང་། དེ་སྟེང་མདོ་གྲངས་ ༥༤༦ བསྣན་པ་དེ་ཉིད་
ཤརྦཝརྨས་ཐོག་མར་མཛད་པ་མི་འདོད་དོ།།༣༦
གཞན་ཡང་བསྟན་འགྱུར་ནང་བཞུགས་པའི་དབྱངས་ཅན་སྒྲ་མདོ་དང་
པཱཎིཔའི་སྒྲ་མདོ་ལས་གཞན་པའི་སྒྲ་མདོ་ཡོངས་རྫོགས་ཀྱི་འགྱུར་དང་
འགྱུར་བཅོས་རྣམས་དུས་རབས་བཅུ་བཞི་དང་བཅོ་ལྔར་བྱོན་པའི་སྟག་
ཚང་ལོ་ཙཱ་བ་ཤེས་རབ་རིན་ཆེན་དང་། ཡར་ཀླུ ང་ལོ་ཙཱ་བ་གྲགས་པ་
རྒྱལ་མཚན། སྣར་ཐང་ལོ་ཙཱ་བ་དགེ་འདུན་དཔལ། འགོས་ལོ་ཙཱ་བ་



42 བོད་ཀྱི་བརྡ་སྤྲོད་ནག་ཊཾ ཀཿ
གཞོན་ནུ་དཔལ་(༡༣༩༢-༡༩༨༡) སྙེ་ཐང་ལོ་ཙཱ་བ་བློ ་གྲོས་བརྟན་པ།
( ཁོང་ལ་བློ་བརྟན་བཞི་པ་ཡང་ཟེ ར་)ཞ་ལུ་ལོ་ཙཱ་བ་ཆོས་སྐྱོང་བཟང་
པོ་(༡༤༤༡-༡༥༢༧) ཀུན་མཁྱེན་པདྨ་དཀར་པོའི་(༡༢༩༢-༡༣༦༡)
སློབ་མ་ས་བཟང་མ་ཏི་པཎ་ཆེན་བློ་གྲོས་རྒྱལ་མཚན་ལ་སོགས་པ་རྣམས་
ཀྱིས་མཛད།།༢༧
༢༧
གཉིས་པ་ཙནྜབྱཱཀརཎ་ནི། སྐབས་ཤིག་སློབ་དཔོན་ཙནྡྲ་གོ་མི་ལྷོ་ཕྱོགས་ཀྱི་རྒྱུད་དུ་
འོངས་པ་དང་འབྲེལ་བའི་གཏམ་རྒྱུད་ནི་ཇི་སྐད་དུ།
བྲམ་ཟེ་མཆོག་སྲེད་ཀྱི ་ལྷ་ཁང་ན་ཀླུ ་ལ་སྒྲ་ཉན་པའི་བཀོད་པ་དང་།
ཀླུ་ཤེ་ཥས་བྱས་པའི་པཱཎིཔའི་འགྲེལ་པ་འདུག་པ་ཡང་གཟིགས་པས།
འགྲེལ་པ་ཞེས་བྱ་བ་ཚིག་ཉུང་བ། དོན་མང་བ། མ་ཟློས་པ། ཚང་བ་ཞིག་
དགོས་པ་ཡིན་པ་ལ་ཀླུ་ནི་རབ་ཏུ་རྨོངས་ཏེ་ཚིག་མང་བ། དོན་ཉུང་བ།
ཟློས་པ། མ་རྫོགས་པའོ། །ཞེས་སྨད་ནས། པཱཎིཔའི་དོན་འགྲེལ་དུ་
ཙནྡྲབྱཱཀརཎ་ཡན་ལག་དང་བཅས་པ་མཛད། གཞུང་དེར། ཉུང་ངུ་རྣམ་
གསལ་ཡང་དག་རྫོགས།།༢༨
ཞེས་གསུང་བ་ཡང་ཀླུ་ལ་ཟུར་ཟ་བའོ། །དེ་ནས་སྐབས་ཤིག་ནཱལནྡྲར་བཞུགས་སྐབས་
ཀྱི་གཏམ་རྒྱུད་ནི་ཇི་སྐད་དུ།
ཟླ་བ་གྲགས་པས་མཛད་པའི་སྒྲའི་བསྟན་བཅོས་ཀུན་ཏུ་བཟང་པོ་ཞེས་
བྱ་བ་ཚིགས་བཅད་ལེགས་པོ་ཞིག་གཟིགས་པས་རང་གིས་མཛད་པའི་
སྒྲ་མདོ་སྡེ བས་མི་ལེགས་པར་མཁྱེ ན་ནས་འགྲོ་དོན་མི་འབྱུང་སྙམ་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 43
ནས་དཔེ ་ཁྲོ ན་པར་བསྐྱུར་བས། རྗེ་བཙུན་འཕགས་མ་སྒྲོལ་མས།
ཁྱོད་ཀྱི་འདི་ནི་གཞན་ཕན་གྱི་སེམས་བཟང་པོས་བྱས་པས་མ་འོངས་པ་
ན་སེམས་ཅན་ལ་ཤིན་ཏུ་ཕན་པར་འགྱུར་ལ། ཟླ་གྲགས་ཀྱིས་ནི་མཁས་
པའི་ང་རྒྱལ་གྱིས་ནོན་པས། གཞན་ལ་ཕན་ཐོགས་ཆུང་ངུར་འགྱུར་རོ།།
དེའི་ཕྱིར་གླེ གས་བམ་ཁྲོན་པ་ནས་ཕྱུང་ཞིག །ཅེས་ལུང་བསྟན་པ་ལྟར་
བླངས་ཏེ་ཁྲོན་པ་དེ འི་ཆུ་འཐུངས་པ་ཙམ་གྱིས་ཤེས་རབ་ཆེ ན་པོར་
འགྱུར་བ་བྱུང་། ཙནྡྲ་པ་ནི་དེ་ནས་ད་ལྟའི་བར་ཤིན་ཏུ་དར་རྒྱས་ཆེ་ཞིང།
ཕྱི་ནང་ཐམས་ཅད་ཀྱིས་སློབ་པར་བྱེད་པ་ཡིན་ནོ།།༣༩
འདི་ཉིད་བོད་སྐད་དུ་ཤོང་སྟོན་གྱིས་བསྒྱུར་བ་གོང་དུ་སྨྲས་ཟིན། འགྱུར་བཅོས་ནི་
དཔང་ལོས་མཛད། གཞན་ཡང་མདོ་འདི་ཡི་འགྱུར་དང་འགྲེལ་པ་བསྟན་འགྱུར་ནང་
ཡོད་མཐའ་དག་ཐར་པ་ལོ་ཙཱ་དང་དཔང་ལོའི་རྗེས་འཇུག་རྣམས་ཀྱིས་མཛད་པའོ།།
ཙནྡྲ་སྒྲ་མདོ་འདི་རྣམས་བོད་ཀྱི་མཁས་པ་ཚོའི་ཁྲོད་ན་ཀལཱཔ་ལྟ་བུའི་རྒྱུགས་ཆེན་པོ་
བྱུང་མེད། ཨ་ཁུ་ཆིང་ཤེས་རབ་རྒྱ་མཚོ་ལྟར་ན་ཞ་ལུ་ལོ་ཆེན་དང་། ལོ་ཆེན་ཐུགས་
རྗེ་དཔལ། སི་ཏུ་ཆོས་ཀྱི་འབྱུང་གནས་བཅས་ཀྱི་མཚན་ཁོ་ན་ཙནྡྲ་པའི་འགྲེལ་བྱེད་
དུ་བཞག་ཡོད། དེ་དང་ལྷན་ཅིག་ཁོང་ནས་འཇམ་དབྱངས་བཞད་པ་ངག་དབང་
བརྩོན་འགྲུས་ཀྱི་འགྲེལ་པ་ཆ་མ་ཚང་བ་ཞིག་ཀྱང་ཐོ་བཀོད་གནང་ཡོད།།
གསུམ་པ་དབྱངས་ཅན་སྒྲ་མདོ་ནི་བོད་དུ་སྒྲ་མདོ་སྔ་མ་གཉིས་ལས་ཕྱིས་སུ་དར་
བ་ཞིག་ཡིན། འདི་ནི་ལྷ་མོ་དབྱངས་ཅན་མས་སློབ་དཔོན་ཨ་ནུ་བྷཱུ ཏི་ལ་གསུངས་
པའི་མདོ་ཞིག་ཡིན། འདི་ཉིད་བོད་དུ་ཐོག་མར་ཀརྨ་སྐུ་ཕྲེང་བརྒྱད་པ་མི་བསྐྱོད་རྡོ་
རྗེའི་(༡༥༠༧-༡༥༥༤)སློབ་མ་ལྷ་མཐོང་ལོ་ཙཱ་བས་བལ་ཡུལ་དུ་བྱེད་འགྱུར་ཙམ་
མཛད་པ་ལས་དར་རྒྱས་སུ་མ་སོང་། དེ་རྗེས་ཇོ་ནང་སྒྲོལ་བའི་མགོན་པོས་(༡༥༧༥-



44 བོད་ཀྱི་བརྡ་སྤྲོད་ནག་ཊཾ ཀཿ
༡༦༣༤ )དབྱངས་ཅན་སྒྲ་མདོ་བོད་འགྱུར་དང་དེ་ལ་རང་ཉིད་ཀྱི་འགྲེལ་པ། དབྱངས་
ཅན་བརྡ་སྤྲོད་ཀྱི་འགྲེལ་པ་མཆོག་གསལ་ཏེ་ཇོ་ནང་སྒྲ་ཊིཀ་ཅེས་པ་ཞིག་མཛད། །
༧ རྒྱལ་དབང་སྐུ་ཕྲེང་ལྔ་པ་ཆེན་པོ་ངག་དབང་བློ་བཟང་རྒྱ་མཚོས་ཇོ་ནང་གི་བོད་
འགྱུར་དེ ར་ཐུགས་ཡིད་འཕྲོགས་པར་མ་གྱུར་ཏེ་འདར་པ་ལོ་ཙཱ་བ་ངག་དབང་ཕུན་
ཚོགས་ལྷུ ན་གྲུབ་བམ་ཚེ་དབང་རབ་བརྟན་རྡོ་རྗེ ར་གསར་དུ་བསྒྱུར་བཅུག་པའི་
མིང་ལ་འདར་འགྱུར་དུ་གྲགས་ཤིང་། དུས་ཕྱིས་སི་ཏུ་པཎ་ཆེན་གྱིས་ཀྱང་བལ་
པོའི་རྒྱ་དཔེ་ཞིག་གི་སྟེང་ནས་བསྒྱུར་བ་ལ་སི་ཏུའི་འགྱུར་དུ་གྲགས་སོ།།
སུམ་རྟགས་གཉིས་ཀྱི་མཛད་པ་པོའི་སྐོར་བཤད་པ།
༈ ང་ཚོས་བོད་ཀྱི་ཡི་གེའི་བྱེད་པོ་དང་སུམ་རྟགས་མཛད་པོ་གཉིས་གང་ཟག་
གཅིག་ལ་ངོས་འཛིན་པ་ཡིན། འོན་ཀྱང་ལོ་རྒྱུས་རྙིང་ཁུངས་ཀྱི་སྒྲུབ་བྱེད་ཡོད་
མིན་ལ་ལྟོ ས་ཏེ་ཡི་གེའི་བྱེད་པོ་དང་སུམ་རྟགས་མཛད་པོ་གཅིག་ཡིན་མིན་ལ་
རྩོད་པ་བྱུང་ཡོད། དེ་ཡང་ཡི་གེའི་བྱེད་པོ་ཐོན་མི་སཾ་བྷོ་ཊ་ཡིན་པའི་ལོ་རྒྱུས་ཀྱི་
ཁུངས་ནི་རྒྱལ་རབས་དང་ཆོས་འབྱུང་གསར་རྙི ང་ཕལ་ཆེ་བར་གསལ། དཔེར་ན།
མཁས་པ་ལྡེའུས་མཛད་པའི་རྒྱ་བོད་ཀྱི་ཆོས་འབྱུང་རྒྱས་པ། ལྡེ འུ་ཇོ་སྲས་ཀྱིས་
མཛད་པའི་ཆོས་འབྱུང་ཆེན་པོ་བསྟན་པའི་རྒྱལ་མཚན། ཆོས་འབྱུང་མེ་ཏོག་
སྙིང་པོ་སྦྲང་རྩིའི་བཅུད། དེབ་ཐེར་སྔོན་པོ། རྒྱལ་རབས་གསལ་བའི་མེ་ལོང་།
ཆོས་འབྱུང་མཁས་པའི་དགའ་སྟོན་ལ་སོགས་པ་ལྟ་བུའོ། །དེས་ན་ཐོན་མིའི་གོང་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 45
དུ་བོད་དུ་ཡི་གེ་ཡོད་པ་རིགས་པ་རྐྱང་པ་ལ་སྐྱབས་བཅོལ་ན་ལས་ལོ་རྒྱུས་ཀྱི་ཡིག་
ཆས་བསྒྲུབ་ཐུབ་པ་ད་ལྟ་བར་ཕལ་ཆེར་བྱུང་མེད་པར་སྙམ།།
དུས་རབས་བཅུ་གཉིས་ནས་བཅུ་དྲུག་བར་བྱུང་བའི་གོང་གསལ་ལོ་རྒྱུས་ཀྱི་
དེ བ་ཐེ ར་གང་གི་ནང་དུའང་སུམ་རྟགས་གཉིས་ཐོན་མིས་མཛད་པའི་བཤད་པ་
གསལ་མེད། བུ་སྟོན་ཆོས་འབྱུང་དུ་ཐོན་མིས་སྒྲའི་བསྟན་བཅོས་བརྒྱད་མཛད་ཅེས་
པ་ལས་དེ་དག་གི་ཁྲོད་དུ་སུམ་རྟགས་གཉིས་ཡོད་མེད་གསལ་པོར་གསུངས་མེད།
བརྡ་སྤྲོད་བློ་གསལ་དགའ་སྟོན་ལྟར་ན་བསྟན་བཅོས་བརྒྱད་ལས་གཅིག་ནི་མདོ་རྫིའི་
སྒྲ་མདོ་ཞེས་བྱ་བ་དེ་ཡིན། གཞན་ཡང་ཐོན་མིའི་ཞལ་ལུང་དུ་ཐོན་མིའི་བརྩམས་
ཆོས་བགྲང་སྐབས་ལོ་རྒྱུས་ཀྱི་ཡི་གེ་སྔ་མ་རྣམས་སུ་དང་པོ་ཡི་གེའི་རྣམ་འགྱུར་
གྱི་བཟོ་བརྩམས་དང་། ཀ་མད་སུམ་ཅུར་བསྒྱུར་བ། སྡེབ་སྦྱོར་སྒྲིག་པའི་གཞི་མ།
ཐོན་མིའི་མདོ་རྫིའི་སྒྲ་མདོ་ཟེར་བ་རྣམས་ཡོད་པར་གསུངས་ཡོད། ཞ་ལུ་ལོ་ཙཱ་བ་
ཆོས་སྐྱོང་བཟང་པོའི་(༡༤༤༡-༡༥༢༨) སུམ་ཅུ་པའི་རྣམ་འགྲེལ་དུ་ཐོན་མིས་མཛདཱ་
པར་གྲགས་པའི་མུན་སེལ་སྒྲོན་མེ་ནི་ཐོན་མིས་མཛད་སྲིད་ནའང་། རྒྱ་གར་གྱི་སྐད་
ཀློག་ཚུལ་ཡིན་གྱི་བོད་ཀྱི་སྐད་ལ་འཇུག་པ་མ་ཡིན་ནོ། །ཞེས་གསལ།།
བོད་ཀྱི་ལོ་རྒྱུས་ཀུན་དགའི་མེ་ལོང་དུ་སྨྱུ་གུའི་བསྟན་བཅོས་འཕྲུལ་གྱི་སྒྲོན་མེ་ཞེས་
བྱ་བ་ལས་ཐོན་མི་དང་འབྲེལ་བའི་གནད་དོན་གལ་ཆེན་ཁག་ཅིག་ལུང་འདྲེན་བྱས་
འདུག་ཀྱང་དེ ར་སུམ་རྟགས་ཐོན་མིས་མཛད་མིན་སྐོར་ཅི་ཡང་གསལ་མི་འདུག།
འོན་ཀྱང་དཔྱིད་ཀྱི་རྒྱལ་མོའི་གླུ་དབྱངས་སུ་ནི་ཐོན་མིས་མཛད་པར་གྲགས་པའི་
བསྟན་བཅོས་བརྒྱད་ཀྱི་ཁོངས་སུ་སུམ་རྟགས་གཉིས་གསལ་བར་བགྲངས་ཡོད་དེ།
སུམ་རྟགས་སོགས་བོད་ལ་ཉེར་མཁོའི་བསྟན་བཅོས་བརྒྱད་མཛད་ནས་རྒྱལ་པོ་ལ་
ཕུལ་ཞེས་གསུངས་སོ། །ཐོན་མིའི་ཞལ་ལུང་དུ་སུམ་རྟགས་ཀྱི་འགྲེལ་པ་གསར་



46 བོད་ཀྱི་བརྡ་སྤྲོད་ནག་ཊིཀ
རྙི ང་གི་དཔེ་ཐོ་ཞིག་བཀོད་ཡོད་པ་དེ་ལ་གཞིགས་ན། སུམ་རྟགས་ཀྱི་འགྲེལ་པ་སྔ་
ཤོས་ས་པཎ་གྱིས་མཛད་པར་སྣང་། དེ་ཉིད་ལས།
ས་སྐྱ་པཎ་ཆེན་ཀུན་དགའ་རྒྱལ་མཚན། (༡༡༨༢-༡༢༥༡） གྱིས་
མཛད་པའི་སུམ་རྟགས་ཀྱི་དོན་འགྲེལ་ཚིགས་བཅད་མ་ཡི་གེའི་སྦྱོར་
བ་ཞེས་བྱ་བ་སོགས་ལེ་ཚན་ཁ་ཤས། བཅོམ་ལྡན་རིག་པའི་རལ་གྲིའི་
སློ བ་མ་དབུས་པ་བློ ་གསལ་བྱང་ཆུབ་ཡེ་ཤེས་(དུས་རབས་བཅུ་གསུམ་པ་)
ཀྱིས་མཛད་པའི་སུམ་རྟགས་འགྲེལ་བ། ལོ་ཆེན་བྱང་ཆུབ་རྩེ་མོའི་བུ་
ཆེན་ལོ་ཆེན་ནམ་མཁའ་བཟང་པོས་(དུས་རབས་བཅུ་བཞི་པ་)མཛད་པའི་སུམ་
， རྟགས་འགྲེལ་པ་བསྟན་པའི་སྒྲོན་མེ།།༤༠
ཞེས་དང་།སློ བ་དཔོན་འགོས་པདྨ་རྒྱལ་མཚན་གྱིས་སུམ་རྟགས་རྩ་བ་ཐོན་མིས་
བརྩམས་པ་ལ་དོགས་པ་མེད་པར་གསུངས་ཤིང་། དེ་ཉིད་སྒྲུབ་པར་གཞན་ལུགས་
དགག་པ་དང་། རང་ལུགས་བཞག་པ། རྩོད་སྤོང་གསུམ་དགོས་པ་ལས། གཞན་
ལུགས་འགོག་པའི་སྐབས་སུ་སུམ་ཅུ་པའི་ཨི་ལྡན་ཕྲད་མ་གཏོགས་རྣམ་དབྱེ་གཞན་
རྣམས་རྗེས་འཇུག་གང་གི་མཐར་སྦྱར་དགོས་པའི་གསལ་ཁ་མེད་ཅིང་། ཞེས་དང་།
ཨི་ལྡན་གྱི་རྣམ་དབྱེ་རྗེས་འཇུག་གི་མཐར་སྦྱར་ཚུལ་སྐད་གསར་བཅད་ཀྱི་སྔོན་དང་
མི་མཐུན་ན་རྒྱུ་མཚན་ཡང་དག་ཏུ་འགྲོ་སྲིད་ཀྱང་དེའི་རྒྱུ་མཚན་མངོན་སུམ་རྟགས་
ཀྱིས་བདེན་པ་ངོ་སྤྲོད་རྒྱུ་མེད་པར་སྤོམ་ཡོར་གྱིས་བོད་ཀྱི་སུམ་རྟགས་རྩ་བར་རྒོལ་
བར་བྱས་ཏེ་མཁས་ཁྱད་འདོད་པའི་གྲགས་པ་བྲག་ཆ་ལ་སྙིང་པོར་འཛིན་པ་ཙམ་དུ་
ཟད་དོ། །ཞེས་བཤད་ཀྱང་འདི་གཞན་ལུགས་འགོག་ཚུལ་འཐད་ལྡན་དུ་མ་མཐོང་
སྟེ་ཏུན་ཧོང་ནས་ཐོན་པའི་བོད་ཀྱི་ཡིག་ཆ་ལས།



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 47
སྟ་གི་ལོ་ལ་བབ་སྟེ། བཙན་པོ་ཡབ་གྱི་རིང་། ་༌༌གླང་གྱི་ལོ་ལ་བབ་སྟེ།
མདོ་སྨད་གྱི་༌༌་བློན་ཆེན་ཕོ་ཁྲི་གཟིགས་གྱིས་བསྡུ་སྟེ།།༡
ཞེས་སོགས་ནས་བཀས་བཅད་ཀྱི་སྔོན་དུ་ཨི་ལྡན་གྱི་ཕྲད་སུམ་ཅུ་པ་དང་མི་མཐུན་
པ་ཡོད་པ་ཡང་མངོན་སུམ་གྱིས་གྲུབ་བོ། །གཞན་ཡང་ལྕགས་ཐར་རྒྱལ་གྱི་འདི་
ཐད་རྒྱུ་མཚན་བརྒྱད་གསལ་བཤད་གནང་ཞིང་དེ་དག་ལས་དྲུག་པ་དང་བདུན་པ་ནི་
འདི་ལྟ་སྟེ།
སྔོ ན་བྱོན་དྲན་དབང་ནམ་མཁའི་མཐོངས་དང་མཉམ་པ་དག་མགྲིན་
གཅིག་དབྱངས་གཅིག་གིས་རྩ་གཞུང་དེ་དག་སློབ་དཔོན་ཐོན་མིས་མཛད་
པར་བསྟན་པ་ལ་བསྟན་པ་སྔ་ཕྱི་དར་གྱི་སྐབས་གང་དུའང་དོགས་པ་སློང་
བ་ཙམ་ཡང་མེད་པ་ནི་རྡོ་རྗེའི་གཤིས་སུ་གྲུབ་པའི་གཏན་ཚིགས་སུ་ངེས་
པ་དང་། ད་ཡོད་སུམ་རྟགས་རྩ་གཞུང་གཉིས་ཀྱི་ཚིག་གི་སྦྱོར་བ་དེ་ཡང་
བཀས་བཅད་རྟིང་མའི་སྐབས་སུ་བཀའ་བསྟན་འགྱུར་རོ་ཅོག་ལ་ཞུས་དག་
མཛད་པ་དང་ལྷན་དུ་བརྡ་གསར་ལྟར་སྦྱར་པ་བསྟན་བཅོས་དེ་དག་བསྟན་
འགྱུར་དུ་ཚུད་པས་ངེས་ཤེས་འདྲེན་པ་དང་ཞེས་སོ།།༢
གཞན་ཡང་སྔོ ན་གྱི་གསུང་རབ་ག་གེ་མོ་ཞིག་རྩོམ་པ་པོ་ཆེ་གེ་མོ་ཞིག་གི་རེད།
ཅེས་ལོ་ངོ་བརྒྱ་ཕྲག་མང་པོར་རླུ ང་ལྟ ར་གྲགས་ཀྱང་ཕྱིས་འབྱུང་གི་ཉམས་ཞིབ་
པ་འགའ་ཞིག་གིས་འདི་རིགས་ལ་བདེ ན་མིན་ཆ་འཚལ་བར་དོགས་པ་བྱུང་བ་ནི་
ཐུགས་མད་ཁོ ང་རྣམས་ཀྱི་དཔྱད་པའི་གཞི ར་བརྗོད་བྱ་དང་བརྗོད་བྱེད་གཉིས་
ལས་བརྗོད་བྱེད་ཁོ་ནར་རྟོ ག་པ་ཞུགས་པའི་རྐྱེ ན་གྱི ས་དོ གས་པ་བྱུང་བ་མིན་
ནམ་སྙམ་དེ ་ལྟར་ཡིན་ན་མནོ་བསམ་གཏོང་བའི་གཞི་མ་མཐུག་པོ་ཞིག་མཆིས།



48 བོད་ཀྱི་བརྡ་སྤྲོད་ནག་ཊིཀཿ
འོན་ཀྱང་སྐད་ཡིག་ནི་འཕོ་འགྱུར་གྱི་རང་བཞིན་ལ་དུས་རྟག་ཏུ་གནས་པས་མཁས་
པ་ཕྱི་མས་མཁས་པ་སྔ་མའི་གསུང་ཇི་སྙེད་ཅིག་བརྗོད་བྱ་རང་སོར་བཞག་སྟེ་རྗོད་
བྱེད་བཀས་བཅད་སོགས་དང་བསྟུ ན་ཏེ་སླར་འབྲི་བྱུང་ཡང་ཐོག་མའི་བརྗོད་བྱའི་
དབང་དུ་བྱས་ནས་རྩོམ་པ་པོའི་མཚན་བྱང་ལ་འགྱུར་བ་བཏང་ན་མི་འགྲིགས་པར་
བསམ་སྟེ་སྔ་མོའི་རྗོད་བྱེད་དང་མི་མཐུན་པ་བྱུང་བ་ཡིན་སྲིད། ལོ་རྒྱུས་མཁན་པོས་
་ཚིག་སྒྲོས་ལ་བརྟགས་ཏེ་དུས་ཚོད་མི་འགྲིགས་པ་ཇི་སྙེད་ཅིག་བྱུང་བ་སྲིད་པ་ཡིན།
མ་ཎི་བཀའ་འབུམ་ལ་མཚོན་ན་བརྗོད་བྱའི་དབང་དུ་བྱས་ན་སྲོང་བཙན་གྱིས་
བརྩམས་ཞེས་ར་སྤྲོད་ཐུབ་ངེས་འདུག་ཀྱང་རྗོད་བྱེད་ཀྱི་དབང་དུ་བྱས་ན་སྲོང་
བཙན་གྱིས་བྱས་པ་མིན་པའང་ར་སྤྲོད་ཐུབ་ངེས་འདུག །འགོས་ཀྱི་རང་ལུགས་
འཇོག་ཚུལ་ནི་ཅུང་ཟད་གསལ་ཁ་མེད་པ་སྟེ། འདི་ཐད་རང་ལུགས་འཇོག་པའི་
སྒྲུབ་བྱེད་བཟང་ཤོས་ནི་ལོ་རྒྱུས་ཀྱི་ཡི ག་རྙི ང་གང་རུང་ཞིག་ཏུ་གསལ་ཁ་ཡོད་
པ་ཞིག་མཐོང་ཐུབ་པ་དགོས་ཤིང་། དེ་ཡང་ཉུང་མཐར་བསྟན་པ་སྔ་དར་སྐབས་
སུ་དེའི་སྐོར་བཤད་པ་ཞིག་ངེས་པར་དུ་དགོས། དེ་ནི་ད་བར་སུ་ལ་ཡང་ཐོབ་ཀྱི་
མེད་ན་འགོས་ལ་ཡང་གང་ནས་ཐོབ། ལྷག་པར་འགོས་ཀྱིས་སུམ་རྟགས་རྩ་བ་
དང་ཐོག་ལེགས་སྦྱར་སྐད་ཐོག་བརྩམས་པ་འཛམ་གླི ང་རྒྱན་གཅིག་ནང་གསལ།
བཤད་པ་ཤིན་ཏུ་སྙི ང་རྗེ་བོ་ཞིག་ཏུ་སྣང་ཡང་དོ ན་ལ་རན་པར་ཤིན་ཏུ་དཀའ།
ལེགས་སྦྱར་སྐད་དུ་དོན་སྟོན་པའི་བསྟན་བཅོས་ཇི་སྙེད་ཅིག་བརྩམ་རུང་ཡང་བོད་
སྐད་ཀྱི་སྒྲའི་བསྟན་བཅོས་ལེགས་སྦྱར་སྐད་དུ་བརྩམས་པ་ནི་དགོས་པ་མེད་པས་
མ་ཚད་བརྩེགས་ཡིག་དང་འཕུལ་རྟེན་འཇུག་ཚུལ་གྲུ་ཕྱིན་པ་ལེགས་སྦྱར་དུ་སྟོན་
དུ་མེད་དེ། ལེགས་སྦྱར་ལ་བོད་སྐད་ནས་བཤད་པའི་བརྩེགས་ཡིག་དང་འཕུལ་
རྟེ ན་གཞི་མ་གྲུབ་པའི་ཕྱིར། ཉེ་རབས་ཀྱི་བརྡ་སྤྲོད་དུ་མའི་ནང་ཐོན་མིས་མཛད་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 49
པའི་བསྟན་བཅོས་ཀྱི་གྲངས་ལ་རྟོག་དཔྱོད་ཀྱི་འབེལ་གཏམ་སྔ་ཕྱིར་སྤེལ་བ་ལས་
གལ་ཆེན་གཅིག་ནི་མཐའ་དཔྱོད་རི ག་པའི་ཟླ་ཟེ ར་དུ་གསལ་བ་འདི་ཉིད་ཡིན།
དེ་ཉིད་ལས།
ཐོན་མིས་མཛད་པའི་རྩ་བ་བརྒྱད་ཀྱི་ཕྱི་མ་དྲུག་རྣམས་བུ་སྟོ ན་ཐམས་
ཅད་མཁྱེན་པས་ཕྱོགས་ཀུན་ཏུ་བཙལ་ཡང་མ་རྙེ ད་ཅེས་གྲགས་ཀྱང་
ཉེ་དུས་བོད་ལྗོ ངས་དུས་འགྱུར་གྱི་མང་གཙོའི་བཅོས་བསྒྱུར་སྐབས་
ཐོན་པའི་སྒོས་གཞིས་ཀྱི་གཡང་སྒམ་ནང་དུ་ཐོན་མིའི་ཕྱག་བྲིས་རྩ་བ་
བརྒྱད་ཀྱི་དཔེ་ཆ་ཚང་དར་ཚོན་སྣ་ལྔས་བསྒྲིལ་ཏེ་བཞུགས་ཡོད་རུང་།
བདག་ཉར་བྱེད་དབང་མ་བྱུང་བར་མེར་བསྲེགས་བཏང་སོང་ཞེས་ཐོན་
པའི་ཕྱག་མཛོད་རི གས་ལྡན་རྒྱལ་པོ་ལགས་ཀྱི ས་གསུ ངས་་་་་་ཞེས་
གསུངས་སོ།།༢༣
སྨྲ་སྒོའི་ལྡེ་མིག་ན།
དེ་ལྟར་ཐོན་མིའི་<< སུམ་ཅུ་པ་>>དང་<< རྟགས་ཀྱི་འཇུག་པ་>>གཉིས་
དང་དེའི་ལྷན་ཐབས་ཀྱི་གཞུང་<<གནས་བརྒྱད་རྩ་འགྲེལ་>>དང་<<སྨྲ་སྒོ་
མཚོན་ཆ་>>བཅས་གཞུང་ཆེན་བཞི་ཡིས་ལེགས་སྦྱར་གཞི་ལ་བྱས་པའི་སྔོན་
གྱི་བོད་ཀྱི་སྲོལ་རྒྱུན་གྱི་བརྡ་སྤྲོད་ཀྱི་གཞུང་ལུགས་དཔྱིས་ཕྱིན་པར་ལེགས་
པར་གཏན་ལ་ཕབ་པས་སུམ་རྟགས་གཉིས་དང་གཞུང་དེ་གཉིས་བཅས་བཞི་
པོ་བོད་ཀྱི་བརྡ་སྤྲོད་ཀྱི་རྩ་བའི་གཞུང་དུ་ངོས་འཛིན་དགོས་སོ།།༤༤
ཞེས་བྲིས་འདུག་ཀྱང་ལེགས་སྦྱར་གཞི་ལ་བྱས་པའི་སྔོན་གྱི་བརྡ་སྤྲོད་ཀྱི་གཞུང་
ལུགས་ཞེས་པ་གནས་བརྒྱད་རྩ་འགྲེལ་དང་སྨྲ་སྒོ་ཚོགས་གསུམ་གསལ་བ་སོགས་



50 བོད་ཀྱི་བརྡ་སྤྲོད་ནག་ཊིཀཿ
ལ་གོ་ན་མི་འཐད་པ་མིན་ཡང་སུམ་རྟགས་གཉི ས་ནི་རྩོམ་འགྲོས་ཉི་ཚེ་བ་ལས་
ནང་དོན་གྱི་ཆ་ནས་ལེགས་སྦྱར་གཞི་ལ་བྱས་པར་དགོངས་ཚེ་མི་འཐད་པར་སྙམ།
འགོས་ཀྱིས་མ་ཟད་འབྲས་སྤུངས་ཁྲི་ཟུར་བསྟན་པ་བསྟན་འཛིན་གྱིས་ཀྱང་རང་
གི་སུམ་རྟགས་ཉི་ཟླ་ཟུང་འཇུག་ཏུ་སུམ་རྟགས་གཉིས་ཐོག་མར་ལེགས་སྦྱར་དུ་
བརྩམས་ཤིང་། རྗེས་སོར་བོད་དུ་བསྒྱུར་པ་གསུངས་ཡོད། འདི་དག་ནི་སུས་
བལྟས་ཀྱང་བརྟག་དཔྱད་ཞིབ་འཇུག་བྱས་རྗེས་ཁས་ལེན་ཞུ་ཐབས་མེད་པ་ཞིག་གོ།
སྨྲ་སྒོ་ལྟ་བུ་དང་ཐོག་ལེགས་སྦྱར་སྐད་དུ་བརྩམས་ཡོད་ཀྱང་ཆོག་ཅིང་། དེར་སྔོན་
རྗེས་ཀྱི་སྐོར་བཤད་མེད་པས་ལེགས་སྦྱར་དུ་བརྩམས་པར་མི་བདེ་བ་གང་ཡང་མེད།
སུམ་རྟགས་གཉིས་སུ་སྔོ ན་རྗེ ས་རྣམ་གཞག་དང་དེ་དག་གི་རྟགས་ཀྱི་རབ་དབྱེ་
སོགས་བཤད་ཡོད་ན་དེ ་དག་བོད་སྐད་ལ་མཁོ་བའི་བསྟན་བཅོས་ཀྱི་ཐུན་མོང་
མིན་པའི་རྣམ་གཞག་ལ་བརྟེན་ལེགས་སྦྱར་སྐད་དུ་རྩོམ་ཐབས་བྲལ་བ་ལགས་སོ།།
ཇི་ལྟ ར་ལེགས་སྦྱར་གྱི་ཕོ་མོའི་རྣམ་གཞག་བོད་ཀྱི་སྐད་ཡིག་གི་སྒྲོས་དང་མཐུན་
པ་སློབ་ཐབས་མེད་པ་བཞིན་ནོ། །ཐོན་མིའི་ཞལ་ལུང་ནས་ཀྱང་།
དེ་ལྟར་ཐོན་མི་སཾབྷོ་ཊས་རྒྱ་གར་གྱི་སྒྲ་རིག་པ་དང་ལེགས་སྦྱར་གྱི་ཡི་གེ་འབྲི་
ཀློག་ལ་མཁས་ཤིང་ནང་བྱན་ཆུད་པར་བྱས་པ། བོད་རང་གི་སྐད་ཀྱི་ཐ་སྙད་སོ་
སོ་དང་གདངས་ཀྱི་ང་རོ་རྣམས་ལ་ཐུག་གཞིག་ལེགས་པར་བཅུག་པའི་མཐར་བོད་
ཡིག་གསར་དུ་བཟོ་བའི་གཞི་ལེགས་པར་བཏིངས་པ་སྟེ་སོགས།།༤༥
ཡུལ་ལུང་གང་གི་བརྡ་སྤྲོད་པ་ཡིན་ན་ཡང་ཡུལ་མིའི་སྐད་ཀྱི་རང་གཤི ས་ལ་
གཞི ར་བཅོལ་ཏེ་སྒྲིག་དགོས་པ་ཡིན། དབྱིན་ཇིའི་མཁས་པ་ག་གེ་མོས་ཕྱོགས་
ནོ ར་བའི་བརྡ་སྤྲོད་བརྩམས་པར་བརྟེ ན་དུས་ཕྱིས་བསྐྱར་བཅོས་བྱེད་དགོས་བྱུང་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 51
ཡོད་ཀྱང་བོད་ཀྱི་མཁས་པ་དང་པོ་ཐོན་མིས་བོད་ཀྱི་བརྡ་སྤྲོད་གཏན་ལ་ཕེབ་སྐབས་
ཕྱོགས་མ་ནོར་བའི་རྐྱེན་གྱིས་བརྡ་སྤྲོད་ལ་བཅོས་འགྱུར་བྱེད་དགོས་པ་བྱུང་མེད།
སུམ་ཅུ་པའི་བསྟན་བཅོས་སོགས་བརྩམས་སྐབས་ཚིག་འགྲོས་ལ་ལར་ལེགས་སྦྱར་
གྱི་ཤན་ཞུགས་པ་ནི་སྨོས་མི་དགོས་ཤིང་། སྔོན་རྗེས་ཡང་གསུམ་དང་མགོ་ཅན་
འདོགས་ཅན། ཚིག་སྒྲུབ་ཀྱི་གོ་རིམ་སོགས་གང་གི་ཆ་ནས་ཀྱང་ལེགས་སྦྱར་དང་།
འབྲེལ་བ་གཏན་ནས་མེད། སྒྲ་གདངས་ནི་སྐད་སྤྱིའི་སྒྲ་གདངས་ཤིག་ཡིན་པ་རེད།
བོད་སྐད་དུ་མི་མཁོ་ཞིང་སྤྱིར་སྔགས་ཡིག་འདོན་པ་ལ་མཁོ་བའི་གསལ་བྱེད་མཐུག་
ལོག་གི་ཡི་གེ་རྣམས་ནི་ཁ་སྣོན་གྱི་ཚུལ་དུ་བཞག་སྟེ་ང་ཚོས་སློབ་སྦྱོང་བྱས་དང་
བྱེད་བཞིན་པ་རེད།
གཞན་ཡང་བརྡ་སྤྲོད་བློ་གསལ་དགའ་སྟོན་དུ་སུམ་རྟགས་ཀྱི་འགྲེལ་པ་འགའ་
ཞིག་གི་དཔེ་ཐོ་ཞིག་བཀོད་ཡོད་པ་ནི་ཞ་ལུ་བ་ཆོས་ལེགས་ཀྱིས་མཛད་པའི་འགྲེལ་
པ་མཁས་པའི་ཡིད་འཕྲོག་དང་ལོ་ཆེན་ནམ་བཟང་གིས་མཛད་པའི་འགྲེལ་པ་བསྟན་ -
པའི་སྒྲོན་མེ་སོགས་ཡིན། གོང་གསལ་འགྲེལ་པ་རྙིང་པ་ཁག་ལས་ས་སྐྱ་པཎྜིཏས་
མཛད་པའི་ཚིགས་བཅད་མ་ཡི་གེའི་སྦྱོར་བ་ཞེས་པ་དེ་ནི་ཚེ་ཏན་ཞབས་དྲུང་ནས་
སུམ་རྟགས་ཀྱི་དོན་འགྲེལ་དུ་གསུངས་འདུག་ཀྱང་། ང་ཚོར་འདི་ཡི་སྔོན་དུ་སུམ་
རྟགས་ཀྱི་གཞུང་ཐོབ་ཀྱི་མེད་པ་ལ་བརྟེན་ནས་འདི་ཉིད་སུམ་རྟགས་ཀྱི་དོན་འགྲེལ་
ཞེས་པ་ལས་འདི་ཉིད་ཕྱིས་འབྱུང་གི་སུམ་རྟགས་ཀྱི་འགྲེལ་པ་ཡོད་དོ་ཅོག་གི་རྩ་བ་
ལྟ་བུར་ངོས་འཛིན་བྱས་ན་སྐྱོན་ཨེ་ཡོད་སྙམ།།
དེ་ཡང་གཅིག་ནས་ད་ཡོད་སུམ་རྟགས་ཀྱི་འགྲེལ་པ་ཡོངས་རྫོགས་ཀྱི་རྩ་བ་གང་
ལ་བཟུང་བའི་གཞུང་གི་ཚིག་ཕལ་ཆེ་བ་དེའི་ནང་ཡོད་པ་དང་། གཉིས་ནས་ད་ལྟ་ང་
ཚོར་ཐོབ་པའི་སུམ་རྟགས་ཀྱི་རྩ་བ་ནི་བཀས་བཅད་ཀྱི་རྗེས་སུ་གཏན་ལ་ཕབ་པའི་རྩ་



52 བོད་ཀྱི་བརྡ་སྤྲོད་ནག་ཊིཀ
ཚིག་ཅིག་ཏུ་ངེས་པས་ན་འདི་ཉིད་ཐོན་མིས་བརྩམས་པ་ཡིན་ངེས་ཀྱང་ལོ་རྒྱུས་ཀྱི་
ཐོག་ནས་ངེས་ཤེས་འདྲོངས་མི་ནུས། གསུམ་ནས་འདི་སྔོན་ལོ་རྒྱུས་ཀྱི་ཡིག་ཆ་གང་
དུའང་སུམ་རྟགས་མཛད་ཡོད་པ་མ་གསལ་བ་བཅས་ལ་བརྟེན་ནས་ཡི་གེའི་སྦྱོར་བ་དེ་
ཉིད་བོད་ཀྱི་བརྡ་སྤྲོད་ཀྱི་རྩ་བ་ལྟ་བུར་བཟུང་ཆོག་པར་བདག་ཉིད་སེམས་སོ།།
འགའ་ཞིག་གིས་རྟགས་འཇུག་ནི་རྟགས་ཀྱིས་འཇུག་པའི་བྱེད་སྒྲ་བསྡུས་པར་
དགོངས་ཀྱི། རྟགས་ཀྱིས་འཇུག་པ་དང་རྟགས་ཀྱི་འཇུག་པ་གཉིས་ཀར་འཐད་ཀྱང་
རྣམ་དབྱེ་བསྡུས་པའི་རྗེས་སུ་རྟགས་འཇུག་ཅེས་པ་དེ་རྟགས་ཀྱི་འཇུག་པའི་བསྡུས་
མིང་ཡིན་པ་མ་གཏོགས་རྟགས་ཀྱིས་འཇུག་པའི་བསྡུ ས་མིང་དུ་འགྲོ་བར་དཀའ།
ལྷག་པར་གཞུང་ཕལ་ཆེ་བའི་ནང་རྟགས་ཀྱི་འཇུག་པ་ཞེས་བཀོད་ཡོད་པ་དེ་ཉིད་རང་
སོར་བཞག་ན་བདེ་བར་སེམས། གྲོགས་པོའི་མིང་ལ་གྲོགས་མིང་བཤད་ཀྱང་རུང་
ཞིང་། གྲོགས་པོས་བཤད་པ་ལ་གྲོགས་བཤད་མི་ཟེ ར་བ་བཞིན་ནོ།།
འོན་ཀྱང་ཉེ་དུ ས་དཔར་དུ་བསྐྲུན་པའི་བོད་ཀྱི་བཅུ་ཕྲག་རི ག་མཛོད་ཆེན་
མོ་ལས་དཔལ་ལྡན་ས་སྐྱ་པའི་གསུང་རབ། མཁན་པོ་ཀུན་དགའ་བཟང་པོས་
བསྒྲི གས་པའི་པོད་གཉིས་པ་སུམ་རྟགས་དང་དག་ཡིག་གི་དཔེ་ཚོགས་སུ་ནི་
སུམ་རྟགས་གཉིས་ས་པཎ་གྱིས་བརྩམས་ཞེས་ཁ་ཚོན་བཅད་དེ་བཀོད་འདུག་ན།
འདི་ནི་དཔྱད་པ་དགོས་པའི་གནད་ཅིག་ཏུ་མངོན། དེ་ལྟར་གོང་དུ་བཤད་པ་
བཞིན་སྐལ་མཉམ་འགའ་ལ་ཐུགས་ཞིབ་ཀྱི་སླད་དུ་ཡི་གེའི་སྦྱོར་བ་ཡོངས་རྫོགས་
འདི་གར་དྲངས་ཏེ ་སུམ་རྟགས་རྩ་བ་དང་མཚུངས་བསྡུ ར་བྱས་པའི་ཡི་གེའི་
སྦྱོར་བའི་རྩ་བ་མཆན་སྦྲགས་མ་འདི་ན་བཞུགས་སོ།། དེ ང་གི་དུས་སུ་མཁས་
པར་རློ མ་པ་མི་ཉུང་བ་ཞིག་ནས་ཞིབ་འཇུག་གི་ཁྲོད་དུ་སུམ་རྟགས་ཀྱི་རྩོམ་པ་
པོར་དོ གས་སློ ང་བྱེ ད་པ་དེ ་རི གས་ཀྱི་གོ་བ་ངེས་ཅན་ཞིག་མ་རྙེ ད་པར་སུམ་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 53
རྟགས་ཀྱི་མཛད་པ་པོ་མིན་པར་གོ་བ་ནི་རྟོག་པ་ཤིན་ཏུ་རྩིང་བའི་གཏམ་དུ་ཟད།
ལར་ནས་སྐྱེ་བ་སྔ་ཕྱི་མེད་པ་མ་ཤེས་པར་སྐྱེ་བ་སྔ་ཕྱི་མེད་པ་གཏན་མ་འཁེལ་
བར་བརྟེན་ལོ་རྒྱུས་ཀྱི་ཡིག་ཆར་སུམ་རྟགས་མཛད་པོ་ཐོན་མི་མིན་ཞེས་པའམ།
ཡང་ན་ཐོན་མི་ལས་གཞན་པ་ཞིག་ཡོད་ཅེས་པའི་ཡིག་ཆ་ཡིད་རྟོན་འཕེར་བ་མ་རྙེད་
བར་ཐོན་མིའི་སུམ་རྟགས་མ་རེད་ཟེར་བ་ནི་ལོང་གཏམ་ཁོ་ནར་ཟད། དེར་བརྟེན་
རང་གི་མགོ་ལ་རང་གིས་རྨ་བཟོ་རྒྱུའི་ལས་གཞི་དེ་མཚམས་བཞག་སྟེ་ཡོངས་གྲགས་
ཀྱི་བཤད་སྲོལ་དེ་ཁས་བླངས་ན་ཀུན་དང་མཐུན་པས་མཛེས་པར་སེམས་སོ།།
ཡི་གེའི་སྦྱོར་བའི་རྩ་བ་མཆན་སྦྲགས་མ།
༈ འཇམ་དཔལ་དབྱངས་ལ་ཕྱག་འཚལ་ལོ། །བསླབ་པ་ཀུན་གྱི་གཞི་འཛིན་ཅིང་།།
རིག་བྱེད་སྨྲ་བ་རྣམས་ཀྱི་རྒྱུ། །མིང་ཚིག་བརྗོད་པ་རྣམས་ཀྱི་གཞི། །ཡི་གེའི་སྦྱོར་
བ་བཤད་པར་བྱ། །(ཚིགས་བཅད་འདི་ནི་སུམ་ཅུ་པའི་བརྩམ་པར་དམ་བཅའ་བ་ཡང་ཡིན་)
༈ ཡི་གེ་མིང་ཚིག་དགོས་འབྲེལ་དང་། །འཇུག་ཚུལ་བསྟེན་ཚུལ་བསྟན་བྱ་
བདུན། །དབྱེ་བསྡུ་དེ་བཤད་སྔོན་རྗེས་ལ། །ཡུལ་བྱེད་ཚུལ་ཆེད་བཞི་བཞི་སྟེ།།
ཚུལ་གཉིས་པ་ལ་ཕྲག་བཅུ་བདུན། །ཡན་ལག་བཅུ་གཅིག་ཡི་གེ་འོ། །མིང་བཅུ་
ཚིག་ལ་བརྒྱད་གཉིས་དགོས། །ལྡོག་དང་རྗེས་འགྲོས་ལུས་མདོར་བསྡུས། །(འདི་
ཉིད་སུམ་རྟགས་ཀྱི་རྩ་བར་མི་གསལ་）
༈ ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་བཞི། །ཀཱ་ལི་
སུམ་ཅུ་ཐམ་པ་སྟེ། །(ཚིགས་རྐང་གསུམ་པོ་འདི་རྣམས་སུམ་ཅུ་པའི་གཞུང་དངོས་ཀྱི་རྐང་པ་དང་པོ་གསུམ་
ཡང་ཡིན་)



54 བོད་ཀྱི་བརྡ་སྤྲོད་ནག་ཊིཀ
༈ སྡེ་པ་ཕྱེད་དང་བརྒྱད་གནས་པ། །(འདི་ནི་རྟགས་འཇུག་རྩ་བའི་རྐང་པ་གཉིས་པ་དང་
མཚུངས་)
༈ མགྲིན་པ་དང་ནི་ལྕེ་དབུས་དང་། །སོ་བར་ལྕེ་ཡི་རྩེ་མོ་དང་། །མཆུ་དང་
ལྕེ་དབུས་མགྲིན་པ་དང་། །གནས་ལྔ་དག་ནས་འབྱུང་བ་ནི། །སྡེ་བཞི་དག་ལ་རིམ་
བཞིན་དུ། །མཐའ་གཉིས་དྲུག་པའི་གསུམ་པ་དང་། །ལྔ་པའི་ཐོག་གསུམ་བདུན་པའི་
གཉིས། །ལྔ་པའི་བཞི་པ་མནན་བྱ་བ། །གསུམ་པ་གསུམ་དང་གཅིག་དང་གཅིག།
ལྷག་མ་དྲུག་སྟེ་དེ་ལྟར་ན། །བདུན་བདུན་ལྔ་ལྔ་དྲུག་ཚན་ལ། །(འདི་རྣམས་སུམ་རྟགས་
ཀྱི་རྩ་བར་མེད་)
༈ ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་བཞི་རུ། །སྡེ་པ་བཞི་པ་
ཡན་ཆད་དབྱེ། །ལྷག་མ་བཅུ་བཞི་གནས་པ་ལ། །ཙ་སོགས་གསུམ་ནི་ཅ་སོགས་
སྦྱར། །ཝ་ནི་བ་དང་སྦྱར་བར་བྱ། །ལྷག་མ་དྲུག་ནི་མོ་རུ་སྦྱར། །ར་ལ་ཧ་ནི་མོ་
གཤམ་སྟེ། །མ་ནིང་མཚན་མེད་ཅེས་ཀྱང་བྱ། །( རྐང་པ་དགུ་པོ་འདི་ནི་རྟགས་འཇུག་གི་ཚིགས་
བཅད་དང་པོའི་རྐང་པ་བཞི་པ་དང་། ཚིགས་བཅད་གཉིས་པ་དང་གསུམ་པ་བཅས་དང་མཚུངས་པ་ཡིན་)
༈ ཨ་ནི་ཡིག་འབྲུ་ཀུན་གྱི་སྲོག །མིང་ཚིག་རབ་ཏུ་གསལ་བར་བྱེད། ཁོང་
ནས་འབྱུང་བ་སྐྱེ་མེད་པའོ། །( རྐང་པ་འདི་གསུམ་སུམ་རྟགས་རྩ་བར་མེད་)
༈ མོ་ཡི་ཡི་གེའི་ནང་ནས་ནི། །རྗེས་འཇུག་ཡི་གེ་བཅུ་དབྱུང་བྱ། །འཇུག་
པ་བཅུ་ཡི་ནང་ནས་ནི། །སྔོན་འཇུག་ཡི་གེ་ལྔ་དབྱུང་བྱ། །(འདི་ནི་རྟགས་འཇུག་རྩ་བའི་
ཚིགས་བཅད་བཞི་པ་ཡང་ཡིན་)
( རྐང་པ་འདི་ནི་སུམ་ཅུ་པ་རྩ་བའི་ཚིགས་བཅད་གཉིས་པའི་རྐང་
པ་གཉིས་པ་དེ་ཡིན།)
༈ རྗེས་འཇུག་ཡི་གེ་བཅུ་ཉིད་ལས། །དང་པོ་གསུམ་པ་ལྔ་པ་དྲུག །བདུན་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 55
པ་གསུམ་པོ་འདི་ནི་སུམ་ཅུ་པའི་རྩ་བའི་ཚིགས་བཅད་བཞི་པའི་རྐང་པ་
དང་པོ་གསུམ་དང་མཚུངས་）
༈ སྔོན་འཇུག་ཡི་གེ་ལྔ་པོ་ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་
བཞི་རུ་དབྱེ། །(རྐང་པ་འདི་གསུམ་ནི་རྟགས་འཇུག་རྩ་བའི་ཚིགས་བཅད་ལྔ་པའི་རྐང་པ་དང་པོ་གསུམ་ཡང་ཡིན་）
དང་པོ་གསུམ་པ་གཉིས་པ་ནི། །ཐོག་གཉིས་གསུམ་པ་ལྔ་པ་སྟེ། །བཞི་པ་དེ་ཉིད་དེ་
ལྟར་ན། །(རྐང་པ་འདི་རྣམས་སུམ་རྟགས་རྩ་བར་མི་གསལ་）
༈ དེ་དག་རེ་རེའང་བཞི་བཞི་སྟེ། །གང་ལ་འཇུག་བྱེད་གང་གིས་བྱེད། །ཇི་
ལྟར་འཇུག་བྱེད་ཅི་ཕྱིར་བྱེད། །གང་ལ་འཇུག་བྱེད་གང་གིས་ན། །(ཚིགས་བཅད་འདི་
ནི་རྟགས་འཇུག་གི་རྩ་བའི་ཚིགས་བཅད་ལྔ་པའི་བཞི་པ་དང་། དྲུག་པའི་རྐང་པ་དང་པོ་གསུམ་དང་མཚུངས་）
༈ ཕོ་ནི་ཕོ་བཞི་མོ་བདུན་ལའོ། །དང་པོ་ཕོ་གསུམ་མོ་བརྒྱད་ལའོ། །གཉིས་
པ་ཕོ་གཉིས་མོ་བཞི་ལའོ། །མོ་ནི་མོ་ལྔ་མ་ནིང་ལྔའོ། །ཤིན་ཏུ་མོ་ནི་མོ་བཞི་དང་།།
ཤིན་ཏུ་མོ་གསུམ་མ་ནིང་བཞིའོ། །(འདི་རྣམས་སུམ་རྟགས་རྩ་བར་མི་གསལ་）
༈ མི་འཇུག་པ་ནི་འདི་དག་སྟེ། །ཕོ་ནི་མ་ནིང་ལ་མི་འཇུག །མོ་ནི་ཕོ་
ལ་འཇུག་པ་མིན། །མ་ནིང་རང་ལ་རང་མི་འཇུག །རང་གི་སྡེ་དང་ཕྲད་པ་ན།།
ཕོ་ཡང་མོ་ལ་འཇུག་མི་འགྱུར། །མོ་དང་མོ་ཡང་དེ་བཞིན་ནོ། །ཇི་ལྟར་འཇུག་
པར་བྱེད་ཅེ་ན། །ཕོ་ནི་དྲག་པའི་ཚུལ་གྱིས་ཏེ། །མ་ནིང་རན་པར་འཇུག་པ་ཡིན།།
མོ་ནི་ཞན་པའི་ཚུལ་གྱིས་འཇུག །ཤིན་ཏུ་མོ་ནི་མཉམ་པས་སོ། །ཅི་ཕྱིར་འཇུག་པར་
བྱེད་ཅེ་ན། །ཕོ་ནི་འདས་དང་གཞན་བསྒྲུབ་ཕྱིར། །མ་ནིང་གཉིས་ཀ་ད་ལྟར་ཆེད།།
མོ་ནི་བདག་དང་མ་འོངས་ཕྱིར། །ཤིན་ཏུ་མོ་ནི་མཉམ་ཕྱིར་རོ། །(ཚིགས་རྐང་བཅུ་བདུན་
པོ་འདི་རྣམས་ནི་རྟགས་འཇུག་རྩ་བའི་ཚིགས་བཅད་བརྒྱད་པ་དང་དགུ་པ། བཅུ་པ། བཅུ་གཅིག །དེ་བཞིན་བཅུ་གཉིས་
ཀྱི་རྐང་པ་དང་པོ་བཅས་ཡིན་)



56 བོད་ཀྱི་བརྡ་སྤྲོད་ནག་ཊཾ ཀཿ
༈ སྡེ་པ་ཕྱེད་དང་བརྒྱད་པོ་ཡི། །དང་པོ་གསུམ་པ་བཞི་པ་ལ། །མས་གཉིས་
དྲུག་པའི་གསུམ་པ་དང་། །བདུན་པ་ལས་ནི་ཤ་མ་གཏོགས། །རྗེས་འཇུག་ཡི་གེ་
བཅུ་ཡིན་དེའི། །( རྐང་པ་ལྔ་པོ་འདི་རྣམས་ནི་སུམ་ཅུ་པའི་ཚིགས་བཅད་གཉིས་པའི་རྐང་པ་གསུམ་པ་དང༌།
ཚིགས་བཅད་གསུམ་པ་དང་མཚུངས།）གསུམ་ལྔ་བཅུ་དང་བདུན་བརྒྱད་དང་། །གཅིག་གཉིས་
བཞི་དྲུག་དགུ་གྲངས་བཞིན། །གསུམ་གཉིས་ལྔ་ཡི་སྡེ་ཚན་གྱིས། །ཕོ་མོ་མ་ནིང་
གསུམ་དུ་དབྱེ། །(འདི་རྣམས་སུམ་རྟགས་རྩ་བར་མེད་）
༈ དེ་ཡང་དབྱེ་བ་བཞི་བཞི་སྟེ། །གང་ལ་འཇུག་བྱེད་གང་གིས་བྱེད། །ཇི་
ལྟར་འཇུག་བྱེད་ཅི་ཕྱི ར་བྱེད། །གང་ལ་ཡི་གེ་ཐམས་ཅད་ལ། །གང་གིས་བཅུ་པོ་
དེ་དག་གིས། །ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་ཚུལ་དོན་གྱི་ཚུལ།།
དཾང་པོ་སྒྲ་ཡི་འཇུག་ཚུལ་ནི། །དྲག་ཞན་བར་མ་གསུམ་དུ་འཇུག །(རྐང་པ་དགུ་པོ་འདི་
རྣམས་ནི་རྟགས་འཇུག་རྩ་བའི་ཚིགས་བཅད་བཅུ་བཞི་པའི་རྐང་པ་བཞི་པ་དང་། ཚིགས་བཅད་བཅོ་ལྔ། བཅུ་དྲུག་བཅས་
དང་མཚུངས་）དེ་ནས་དོན་གྱི་འཇུག་ཚུལ་ནི། །རང་རང་མཐུན་པའི་མཐའ་དྲངས་ཏེ།།
( རྐང་པ་འདི་གཉིས་རྟགས་འཇུག་རྩ་བར་མི་གསལ་） རྗེས་འཇུག་ཡི་གེ་བཅུ་པོ་ནི། །མིང་གང་
གི་ནི་མཐར་སྦྱར་བ། །དེ་ལ་ཨཱ་ལི་བཞི་པ་སྦྱར། །སླར་བསྡུ་བར་ནི་ཤེས་པར་བྱ།།
རྗེས་འཇུག་ཡི་གེ་བཅུ་པོ་ལས། །གང་མིང་མཐའ་ན་བཅུ་པ་གནས། །དེ་ལ་ཨཱ་ལི་
གཉིས་པ་སྦྱར། །གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་སྦྱར།།
གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །བཞི་པ་དགུ་
པ་དངོས་ཀྱང་སྟེ། །ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་
སྒྲ་ཡིན། །རྗེས་འཇུག་ཡི་གེ་བཅུ་པོ་ལ། །ཨི་དང་མཐུན་ལུགས་འདི་ལྟ་སྟེ།།
དང་པོ་གཉིས་ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་སྦྱར། །བདུན་པ་ཉིད་
ནི་བདུན་པ་སྟེ། །ལྷག་མ་རྣམས་ལ་གྱ་སྦྱར་བ། །དེ་དག་ཨི་སྦྱར་འབྲེལ་བའི་ས།།
ས་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 57
དེ་རྣམས་ལ་ནི་བཅུ་པ་སྦྱར། །བྱེད་པ་པོ་རུ་ཤེས་པར་བྱ། །ཨཱ་ལི་ཕྱིས་ནས་གཉིས་
པ་སྦྱར། །ཚིག་རྒྱན་གཉིས་དང་སྡུད་པར་འགྱུར། །ལ་དོན་སུ་ལ་ཨུ་ཕྱིས་ནས།།
དེ་ལ་གསུམ་པའི་དང་པོ་སྦྱར། །སྟེང་དུ་ཨཱ་ལི་གསུམ་པས་བརྒྱན། དེ་ནི་ལྷག་མ་
དང་བཅས་པའོ། །རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་ཡིན།།
རྗེས་འཇུག་ཡི་གེ་བཅུ་པོ་ཡི། །བཞི་པ་དགུ་པ་བཅུ་པ་པ་(ལ་)། །སྦྱར་བ་འབྱུང་
ཁུངས་ས་ཡིན་ཏེ། །དགར་དང་སྡུད་པའང་དེ་བཞིན་ཡིན། །གང་མིང་བརྗོད་པའི་
དང་པོ་རུ། །ཀྱེ་སྦྱར་བ་ནི་བོད་པར་འགྱུར། །གང་མིང་མཐའ་དང་མཐུན་པ་ཡི།།
བཞི་པ་ལ་ནི་ཨི་སྦྱར་བ། །དགར་དང་བསྣན་(བརྣན་)པའི་ཚིག་ཏུ་འགྱུར། །
མིང་གང་རུང་བའི་བར་མཚམས་སུ། །གསུམ་པ་ལ་ནི་གཉིས་པ་སྦྱར། །དེ་ནི་
སྡུད་དང་འབྱེད་པ་དང་། །རྒྱུ་མཚན་ཚེ་སྐབས་གདམས་ངག་ལྔའོ། །མིང་གང་གི་
ནི་ཡ་མཐའ་རུ། །དང་པོ་ལ་ནི་གཉིས་པ་སྦྱར། །དེ་ནི་བྱེད་པའི་ཚིག་བརྒྱད་པོ།།
སྤྱི་ལ་ཁྱབ་པ་ཉིད་དུ་འགྱུར། །མིང་གང་གི་ནི་མ་ཐ་ན། །པུ་ལིང་ག་ཡི་སྒྲ་བྱུང་ན།།
བདག་པོའི་སར་ནི་ཤེས་པར་བྱའོ། །མིང་གང་གི་ནི་ཡ་ཐ་ན། །སྦི་ལི ང་ག་
ཡི་སྒྲ་བྱུང་ན། །དགག་པའི་གནས་སུ་ཤེས་པར་བྱ། །མིང་གང་གི་ནི་ཡ་ཐ་ན།།
གསུམ་པ་ལ་ནི་ཨེ་སྦྱར་བ། །ཐ་སྙད་དབང་དུ་གསུམ་ཡིན་ཏེ། །དངོས་པོའི་དབང་
དུ་བཞི་རུ་སྦྱར། །དུས་ཀྱི་དབང་དུ་གཉིས་ཡིན་ནོ། །(ཚིགས་བཅད་བཅུ་བཞི་དང་རྐང་པ་
གསུམ་པོ་འདི་རྣམས་སུམ་ཅུ་པའི་རྩ་བའི་ཚིགས་བཅད་ལྔ་པའི་གསུམ་པ་ནས་ཉི་ཤུའི་རྐང་པ་གཉིས་པའི་བར་དང་ཚིག་
རིས་རེ་ཟུང་ལས་ཕལ་མོ་ཆེ་གཅིག་མཚུངས་ཡིན།)
༈ གཉིས་པའི་བཞི་པ་ཨིས་བརྒྱན་ལ། །གསུམ་པའི་གསུམ་སྦྱར་མ་འབྲེལ་དང་།།
གཞན་ལྡན་རྣམ་དཔྱོད་དངོས་རྐྱེན་དང་། །ཕྱི་ཚིག་ཐ་དད་མིན་པ་འོ། །(ལྔ ) སྔ་
གཉིས་ཁོ་ན་བདེན་བཅས་འཇུག །དང་པོའི་གསུམ་པར་བདུན་པའི་གཉིས། །སྦྱར་



58 བོད་ཀྱི་བརྡ་སྤྲོད་ནག་ཊཾ ཀཿ
བ་སྤྱི་འཇུག་གསུམ་པ་ཡི། །དང་པོ་ཨེས་བརྒྱན་བཞི་རྗེས་ལྡན། །དམིགས་འཛིན་
དེ་གཉིས་ཆ་ལྡན་ཏེ། ཁ་ཅིག་ལྔ་(སྔ) ཕྱིས་ཟིལ་ནོན་སྦྱར། །གདགས་དང་བརྗོད་
པའི་ཁྱད་པར་ནི། །ཀ་ག་པ་(ར)བ་ཟ་ས་གཉིས། །ལ་ཡི་ཡི་གེ་བཏགས་པ་དང་།།
ཀ་ག་ང་ཇ་ཏ་ད་ན། །སྟེང་དུ་ར་ཡིས་བརྒྱན་པ་དང་། །དེ་བཞིན་ས་ཡིས་བརྒྱན་པ་
དང་། །ཀ་ག་ང་ཅ་ཇ་ཏ་ད། །སྟེང་དུ་ལ་ཡིས་བརྒྱན་པ་ནི། །དོན་ལ་ཐ་དད་ཡོད་པའི་
ཕྱིར། །མ་བུ་ཐ་དད་གནས་པ་ནི། །མ་ཡི་ཡི་གེ་ཆུང་བ་སྟེ། །བུ་ཡི་ཡི་གེ་ཆེ་བ་ཡིན།།
བརྗོད་པ་ཐ་དད་ཤེས་པར་བྱ། །ཀ་ཁ་ག་པ་ཕ་བ་མ། །དེ་ལྟར་ཡི་གེ་བདུན་པོ་དང༌།།
ཀ་ཁ་ག་ཅ་ཙ་ཆ་ཚ། །ཞ་ར་ཤ་ས་བཅུ་གཅིག་དང་། །ཀ་ཁ་ག་ཏ་ད་པ་ཕ། །བ་མ་ས་
ཧ་བཅུ་གཅིག་ལ། །ཡ་སྟ་ར་སྟ་ཝ་སྟ་གསུམ། །གོ་རིམ་བཞིན་དུ་ཤེས་པར་བྱ། །གུ་
གུ་འགྲེང་བུ་ན་རོ་དང་། །ཞབས་ཀྱུ་ཀུན་ལ་འབྱུང་བ་ཡིན། །འདིར་མང་སྤྲོས་པས་
ཅི་ཞིག་བྱ། །ཆོས་ཀྱི་སྐད་དང་མཐུན་པ་ཡིས། །རང་ཡུལ་སྐད་ངན་སྤང་བར་བྱ།།
(ཚིགས་བཅད་དགུ་པོ་འདི་རྣམས་སུམ་རྟགས་རྩ་བར་མི་གསལ་ནའང་དེ འི ་ཁ་སྐོ ང་གལ་ཆེ ན་ཞི ག་ཏུ་སྣང་།
གང་ལགས་ཤེ་ན། འདི་ན་མགོ་འདོགས་ཀྱི་ཡི་གེའི་ཁུངས་དང་སྐབས་དེའི་མགོ་འདོགས་ཀྱི་གྲངས་དེང་སང་དང་མི་
མཐུན་པ་གསལ་བར་བསྟན་པའི་ཕྱིར།）
༈ ཚིགས་སུ་བཅད་ལ་མཚམས་སྦྱོར་རྣམས། །ཅུང་ཟད་བསྡུས་པ་ཡོད་ན་
ཡང་། །དེ་ནི་དེ་བཞིན་སྦྱར་བར་བྱའོ། །(རྐང་པ་གསུམ་པོ་འདི་སུམ་ཅུ་པའི་ཚིགས་བཅད་ཉི་ཤུ་པའི་
རྐང་པ་ཕྱི་མ་གཉིས་དང་། ཉེར་གཅིག་གི་རྐང་པ་དང་པོ་རྣམས་ཀྱང་ཡིན་）
༈ ཅི་ཕྱི ར་འཇུག་པར་བྱེད་ཅེ་ན། །ཡི་གེ་ཁོངས་ནས་མིང་འབྱུང་སྟེ།།
མིང་གི་ཁོངས་ནས་ཚིག་ཕྱུང་ནས། །ཚིག་གིས་དོན་རྣམས་སྟོན་བྱེད་པའོ། །(ཚིགས་
བཅད་འདི་ནི་རྟགས་འཇུག་རྩ་བའི་ཚིགས་བཅད་ཉེར་བརྒྱད་པའི་རྐང་པ་ཕྱི་མ་གསུམ་དང་། ཉེར་དགུ་པའི་རྐང་པ་དང་པོ་
བཅས་ཡིན་）



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 59
༈ མིང་ལ་གྲུབ་དང་རྗེས་གྲུབ་གཉིས། །དང་པོ་འདོད་རྒྱལ་ཕྱི་མ་ལ། །རྣམ་
གཉིས་དོན་ལྡན་བརྒྱད་ཡིན་ཏེ། །ཡིན་དང་ངོ་བོར་གྲུབ་པ་དང་། །དངོས་པོའི་རྐྱེན་
དངོས་བཏགས་པ་ལྔ། །ཡོད་ཕན་བྱེད་ལས་འདྲ་བ་འོ། །ཚིག་གི་དབྱེ་བསྡུ་བྱེད་པ་
བརྒྱད། །དངོས་ལས་བྱེད་ཆེད་འབྱུང་གནས་འབྲེལ། །གནས་དང་བྱེད་པའོ་བསྡུ་
བ་བརྒྱད། །འབྲུ་མང་པོ་དང་ཚིག་སྡུད་དང་། །བྱེ་བྲག་ཡན་ལག་བཞི་བསྡུ་དང་། །
གཞི་གཅིག་སྐྱེས་བུ་ཟླས་བསྡུ་བའོ། །དང་པོའི་ཚིག་མང་དང་གཉིས་ཏེ། །དེ་ལ་རང་
མིང་ལྡན་མི་ལྡན། །ཕྱོགས་དང་རྣམ་གྲངས་ཕན་ཚུན་བསྟེན། །དྲུག་གི་ཕྱོགས་ཀུན་
དང་གཅིག་ལ། །མཐུན་དང་ཐ་དད་དབྱེ་བ་བཞི། །ཕྱེ་ལ་ཕྱེད་པ་དྲུག་གིས་བསྒྱུར།།
བརྒྱད་དང་བཞི་བཅུ་རྩ་བཞི་ལས། །དུས་གཅིག་གསུམ་ལྡན་ཉིད་དུ་སྦྱར། །(འདི་རྣམས་
སུམ་རྟགས་ཀྱི་རྩ་གཞུང་དུ་མི་གསལ་ནའང་ཚིག་སྡུད་ཀྱི་ཁུངས་སྟོན་པས་ཤིན་ཏུ་གནད་ཆེན་པོ་ཡིན་）
༈ མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཕོ་ཡིག་དེ་
དག་རྣམས་ལ་ཡང་། །འཇུག་པར་བཅས་པ་མེད་ན་ནི། །མིང་དང་ཚིག་ཀྱང་གསལ་
མི་ནུས། །མིང་ཚིག་གསལ་བ་མེད་ན་ནི། །དོན་རྣམས་བརྗོད་པར་མི་འགྱུར་རོ།།
དེ་ལྟ ར་འགྱུར་ན་འཇིག་རྟེན་གྱི། །(ཚིགས་བཅད་འདི་གཉིས་རྟགས་འཇུག་རྩ་བའི་ཚིགས་བཅད་ཉེར་
དགུའི་རྐང་པ་ཕྱི་མ་གསུམ་དང་། ཚིགས་བཅད་སུམ་ཅུ་པ། སོ་གཅིག་གི་རྐང་པ་དང་པོ་རྣམས་དང་མཚུངས།）
༈ སེམས་ཅན་རྣམས་ནི་བདེ་བར་འགྱུར། །ས་སྐྱ་པཎྜིཏས་སྦྱར་པའོ།།
（ཡི་གེའི་སྦྱོར་བའི་གཞུང་འདི་ན་ཚིགས་བཅད་ཕྱེད་དང་ང་བརྒྱད་ཡོད་པ་ལས་ཕྱེད་དང་སོ་བཞི་ནི་སུམ་རྟགས་ཀྱི་རྩ་
ཚིག་ཏུའང་གསལ། རྩ་བའི་སུམ་རྟགས་ཀྱི་རྩ་ཚིག་ཏུ་ཚིགས་བཅད་ཕྱེད་དང་རེ་གསུམ་ཡོད་པས་ན་དེ་དག་ལས་བརྒྱ་ཆ་
ང་གཉིས་ཡི་གེའི་སྦྱོར་བ་ནའང་གསལ་བ་ཡིན། ཡི་གེའི་སྦྱོར་བའི་རྩ་བ་འདི་ཡི་མ་ཕྱི་ནི་གངས་ཅན་རིག་མཛོད་ ༢༣
པའི་ཤོག་ངོས་ ༥༥༠ ནས་ ༥༦༠ བར་བཞུགས་ཡོད། ས་རཱ་བོད་ཀྱི་མཐོ་རིམ་སློབ་གཉེར་ཁང་གི་སློབ་དཔོན་
བསོད་ནམས་རྒྱལ་མཚན་ལགས་ཀྱིས་བོད་ཀྱི་བརྡ་སྤྲོད་པ་ཡི་གེའི་སྦྱོར་བའི་འགྲེལ་པ་སྨྲ་བའི་རྒྱན་ཞེས་བྱ་བ་བཞུགས་



60 བོད་ཀྱི་བརྡ་སྤྲོད་ནག་ཊིཀཿ
སོ་ཞེས་པའི་ཡི་གེའི་སྦྱོར་བའི་རྒྱས་འགྲེལ་ཕུན་སུམ་ཚོགས་པ་ཞིག་བརྩམས་ཡོད། འོན་ཀྱང་དེབ་འདི་ཉིད་ཀྱི་ཁ་བྱང་
དུ་ནི་བོད་ཀྱི་བརྡ་སྤྲོད་བློ་གསལ་རིག་པའི་གསང་མཛོད་ཅེས་བཀོད་ཡོད། དེབ་ཀྱི་ལོགས་དེ ར་འདི ་ཉིད་དེབ་ཕྲེང་
ཀ་པ་ཡིན་པ་ཡང་འཁོད་ཡོད། དེབ་ཕྲེང་དང་པོ་དེ་ནི་གནས་བརྒྱད་ཆེན་མོའི་རྩ་བ་དང་འགྲེལ་པ། མཆན་འགྲེལ།
དེ་བཞིན་སྨྲ་སྒོའི་འགྲེལ་པ་བློ་གསལ་རིག་པའི་རོལ་རྩེད་བཅས་ཡིན་)
བརྡ་སྤྲོད་འགྲེལ་པ་སྔ་ཕྱི་བཤད་པ།
༈ སུམ་རྟགས་ཀྱི་འགྲེལ་པ་དབུས་པ་བློ་གསལ་གྱིས་མཛད་པ་དེ་ནི་ད་བར་སུམ་
རྟགས་ཀྱི་འགྲེལ་བྱེ ད་སུ་གང་ལའང་ཐོབ་མེད་པར་བརྟེ ན་དཔེ་ཐོ་ཙམ་དུ་ཟད།
ལོ་ཆེན་ནམ་བཟང་གིས་མཛད་པའི་འགྲེལ་པ་བསྟན་པའི་སྒྲོན་མེ་དང་ཞ་ལུ་བ་
ཆོས་ལེགས་ཀྱིས་མཛད་པའི་འགྲེལ་པ་མཁས་པའི་ཡིད་འཕྲོག་ནི་ད་ལྟ་བདག་གི་
ལག་ཏུ་སོན་མ་བྱུང་ནའང་ཕྱིས་ཀྱི་འགྲེལ་པ་མང་པོའི་ནང་དུ་ལུང་འདྲེན་བྱས་
ཡོད་པར་བརྟེ ན་དེ ་སྔ་མཁས་པ་མང་པོས་གཟིགས་མྱོང་ཡོད། དེས་ན་དབུས་པ་
བློ ་གསལ་གྱིས་མཛད་པའི་སུམ་རྟགས་ཀྱི་འགྲེལ་པ་དེ ་ནི་ད་ཡོད་ཡིག་ཆ་ལས་
ཁུངས་སྐྱེལ་ཐུབ་པའི་སུམ་རྟགས་ཀྱི་འགྲེལ་པ་ལ་སྔ་བ་དེ ་ཡིན་པར་སེམས།
དེ ་ནས་རིམ་བཞི ན་ལོ་ཆེན་ནམ་བཟང་གི་སུམ་རྟགས་འགྲེལ་པ་བསྟན་པའི་སྒྲོན་
མེ་དང་། སྣར་ཐང་ལོ་ཙཱ་བ་སངྒྷ་ཤྲཱིའི་སུམ་རྟགས་མཆན་འགྲེལ། ཡར་འབྲོག་པ་
རིན་ཆེན་ཏོག་གི་སུམ་རྟགས་འགྲེལ་པ་རིན་པོ་ཆེའི་ཟ་མ་ཏོག །པཎ་ཆེན་བྱམས་
པ་གླི ང་པའི་(༡༤༠༠-༡༤༧༥) སུམ་ཅུ་པའི་འགྲེལ་པ་ཞིབ་མོ་རྣམ་འཐག །གོ་བོ་
རབ་འབྱམས་པ་བསོད་ནམས་སེང་གེའི་( ༡༤༣༩-༡༩༨༩) རྟགས་འཇུག་གི་ཊཱི་ཀ



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 61
དགེ་ཡེ་བ་ཚུལ་ཁྲིམས་སེང་གེའི་སུམ་རྟགས་འགྲེལ་པ་ཉི་མའི་འོད་ཟེར། པཎ་ཆེན་
ཤཱཀྱ་མཆོག་ལྡན་(༡༤༢༨-༡༥༠༧)གྱི་ཆོས་ལ་འཇུག་པའི་སྒོ། ཨ་མེས་ཞབས་
ཀུན་དགའ་བསོད་ནམས་ཀྱི་ལེགས་བཤད་མིག་དབང་རབ་གསལ་སྣང་བ། ཞ་ལུ་ལོ་
ཆེན་(༡༤༤༡-༡༥༢༧)གྱི་སུམ་རྟགས་འགྲེལ་པ་རྣམ་པར་གསལ་བའི་ལེགས་བཤད།
པཎ་ཆེན་གསེར་མདོག་ཅན་པས་མཛད་པའི་སུམ་རྟགས་འགྲེལ་པ། དཔའ་བོ་
གཙུག་ལག་ཕྲེང་བའི་(༡༥༠༤-༡༥༦༦) སུམ་རྟགས་འགྲེལ་པ་གསལ་བྱེད་སྒྲོན་མེ།
ཟུར་མཁར་བ་བློ་གྲོས་རྒྱལ་པོའི་(༡༥༠༩) སུམ་རྟགས་འགྲེལ་པ་མཁས་པའི་དགའ་
སྟོན། རབ་འབྱམས་སྨྲ་བ་ཆོས་རྒྱལ་གྱི་སུམ་རྟགས་འགྲེལ་པ་བློ་གསལ་མགུལ་རྒྱན།
འོལ་ཕྲུག་ཀརྨ་རབ་རྒྱས་ཀྱིས་མཛད་པའི་སུམ་རྟགས་འགྲེལ་པ་མཁས་པའི་རྒྱན།
སྨན་ལུང་བ་བློ ་མཆོ ག་རྡོ ་རྗེའི་(༡༥༩༥ - ༡༦༧༡) སུམ་རྟགས་འགྲེལ་པ་ཟུང་
འཇུག་སྣང་བྱེད་ཡིད་ཀྱི་ཤིང་རྟ། ཞ་ལུ་ཆོས་ལེགས་ཀྱི་མཁས་པའི་ཡིད་འཕྲོག།
གཏིང་སྐྱེས་ཚོགས་གསོག་པ་བློ་བཟང་ཆོས་གྲགས་ཀྱི་སུམ་རྟགས་འགྲེལ་པ་གསལ་
བའི་སྒྲོན་མེ་བཅས་ལ་སྔོ ན་གྱི་འགྲེལ་པ་རྙི ང་མ་ཞེས་པའི་མཚན་ཐོགས་ཡོད།
དེ་དག་ལས་འགའ་རེ་མ་གཏོགས་ཕལ་ཆེ་བའི་དཔེ་རྒྱུན་རྒྱ་བོད་གཉིས་ཀར་དཀོན་
པར་སྣང་ངོ༌།།
དེ་ནས་རྣམ་གླིང་པཎ་ཆེན་དཀོན་མཆོག་ཆོས་གྲགས་ཀྱི་སུམ་རྟགས་འགྲེལ་པ་
ལེགས་བཤད་སྣང་བྱེད་ནོར་བུ། ( ༡༦༨༣ ལོར་བརྩམས།） པྲ་སྟི་དགེ་བཤེས་རིན་
ཆེན་དོན་གྲུབ་ཀྱི་སུམ་ཅུ་པའི་འགྲེལ་པ་ཀུན་ཏུ་བཟང་པོའི་དགོངས་རྒྱན་དང་རྟགས་
འཇུག་བཤད་སྦྱར་ཚིགས་བཅད་མ། ཅོ་ནེ་གྲགས་པ་བཤད་སྒྲུབ་(༡༦༧༥-༡༧༩༨）
ཀྱིས་མཛད་པའི་སུམ་རྟགས་འགྲེལ་པ་ཚིག་དོན་གསལ་བྱེད་སྣང་བ། ཀརྨ་སི་ཏུ་
གཙུག་ལག་ཆོས་ཀྱི་སྣང་བའི་(༡༧༠༠ - ༡༧༧༤ ) སུམ་རྟགས་འགྲེལ་ཆེན་མཁས་



62 བོད་ཀྱི་བརྡ་སྤྲོད་ནག་ཊཾ ཀཿ
པའི་མགུལ་རྒྱན་མུ་ཏིག་ཕྲེང་མཛེས། ཨ་ཀྱ་བློ་བཟང་བསྟན་པའི་རྒྱལ་མཚན་
(༡༧༠༨-༡༧༨༦)གྱི་སུམ་རྟགས་འགྲེལ་པ་བློ་གྲོས་པད་མོ་འབྱེད་པའི་སྣང་བ།
ལྕང་སྐྱ་རོལ་པའི་རྡོ་རྗེའི་སུམ་རྟགས་འགྲེལ་པ་བློ་ལྡན་དགའ་སྐྱེད། ཀརྨ་སྨོན་
ལམ་འོད་ཟེ ར་གྱི་སུམ་རྟགས་འགྲེལ་པ་ལེགས་བཤད་སྣང་བ་དམ་པ། བསམ་
གཏན་དོན་གྲུབ་ཀྱི་སུམ་ཅུ་པའི་འགྲེལ་པ་དགོངས་དོན་གསལ་བའི་མེ་ལོང་།
མཛོད་དགེ་བློ་བཟང་སེང་གེའི་(༡༧༡༢-༡༧༨༠) སུམ་རྟགས་འགྲེལ་པ་བློ་ལྡན་
དགའ་སྐྱེད། ཨ་ཀྱ་ཡོངས་འཛིན་དབྱངས་ཅན་དགའ་བའི་བློ་གྲོས་ཀྱི་རྟགས་
འཇུག་རབ་གསལ་སྣང་བ་དང་། རྣམ་དབྱེ་བྱ་བྱེད་སོགས་ཀྱི་དཀའ་གནད་གསལ་
བའི་མེ་ལོང་། བདག་གཞན་བྱ་བྱེད་ལས་གསུམ་ཉུང་གསལ་འཕྲུལ་གྱི་ལྡེ་མིག།
རྭ་རྒྱ་དགེ་འདུ ན་ཤེ ས་རབ་ཀྱི ་སུམ་རྟགས་དོ ན་འགྲེ ལ་མེ་ཏོག་ཕྲེང་མཛེས།
དངུལ་ཆུ་དྷརྨ་བྷ་དྲའི་(༡༧༧༢-༡༨༥༡) སུམ་རྟགས་འགྲེལ་པ་སི་ཏུའི་ཞལ་
ལུང༌། དབྱངས་ཅན་གྲུབ་པའི་རྡོ་རྗེ འི ་སུམ་ཅུ་པའི་སྙི ང་པོ་ལེགས་བཤད་
ལྗོ ན་པའི་དབང་པོ་དང་། རྟགས་འཇུག་གི་དཀའ་གནད་གསལ་བའི་མེ་ལོང་།
གཙོས་གསེར་ཁྲི་བློ་བཟང་རྒྱལ་མཚན་སེང་གེའི་(༡༧༥༧-༡༨༤༩) སུམ་ཅུ་པའི་
འགྲེལ་པ་ཉིན་མོའི་སྣང་བ་དང་། རྟགས་འཇུག་འགྲེལ་པ་ནོར་བུའི་རྒྱན་ཕྲེང་།
བདེ་ཐང་མཁན་པོ་བློ་བཟང་འཇམ་དབྱངས་ཀྱི་སུམ་རྟགས་འགྲེལ་པ་ཏམ་བུ་རའི་
སྒྲ་དབྱངས། ཨ་ལག་ཤ་ངག་དབང་བསྟན་དར་གྱི་སུམ་རྟགས་འགྲེལ་པ་སྐལ་
ལྡན་ཡིད་ཀྱི་པད་མ་འབྱེད་པའི་སྣང་མཛོད། དགའ་བཞི་བ་རྡོ་རིང་བསོད་ནམས་
བསྟན་འཛིན་དཔལ་འབྱོར་ཚེ་རི ང་གི་སུམ་རྟགས་འགྲེལ་པ་ཨུཏྤ་ལའི་རྣ་རྒྱན།
གསེ ར་ཏོག་བློ་བཟང་ཚུལ་ཁྲི མས་རྒྱ་མཚོའི་(༡༨༤༥ -༡༩༡༥）སུམ་རྟགས་
འགྲེལ་པ་ངོ་མཚར་འཕྲུལ་གྱི་ལྡེ་མིག །མེར་གེན་མཁན་པོ་སེ་ར་བ་ཡེ་ཤེས་རྣམ་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 63
རྒྱལ་གྱི་སུམ་ཅུ་པའི་འགྲེལ་པ་ལེགས་བཤད་རིན་ཆེན་རྒྱུད་མངས། ངག་དབང་
ཐུབ་བསྟན་གྱི་སུམ་ཅུ་པའི་འགྲེལ་པ་མུ་ཏིག་ཕྲེང་བ། མེར་གེན་ཆོས་རྗེའི་ཕྲ་
སྟིའི་དགོངས་པ་གསལ་བྱེད་སྒྲོན་མེ། རྔ་རྒོད་ནམ་སེང་གི་སུམ་རྟགས་འགྲེལ་པ་
བློ་ལྡན་དགའ་སྐྱེད། ཞལ་ཤུལ་ཚང་གི་སུམ་ཅུ་པའི་འགྲེལ་པ་རིན་ཆེན་ལྡེ་མིག།
དམེ་ཤུལ་ཆོས་འཕེལ་གྱི་སུམ་རྟགས་འགྲེལ་པ་རྨོངས་མུན་འཇོམས་པའི་ཉི་འོད།
ངག་དབང་མཁས་བཙུན་གྱི་རྟགས་འཇུག་འགྲེལ་པ་བདུད་རྩིའི་འོ་རྒྱུན། བསོད་
ནམས་རྒྱ་མཚོའི་རྟགས་འཇུག་འགྲེལ་པ་མཐོང་བ་དོན་ལྡན། སྤངས་ལུང་བ་ཀུན་
བཟང་འཇིགས་མེད་རྒྱ་མཚོའི་སུམ་རྟགས་འགྲེལ་པ་འཕྲུལ་ལྡེ་སོགས་ལ་ཕྱིས་ཀྱི་
འགྲེལ་པ་གསར་མ་ཞེས་པའི་ཐ་སྙད་ཐོགས་པ་ཡིན།།
དུས་ཕྱིས་དུས་རབས་ཉི་ཤུ་པའི་སྨད་དང་དུས་རབས་ཉེར་གཅིག་གི་འགོར་
རང་རེའི་བོད་ཀྱི་ཤེས་རིག་གནམ་ས་མགོ་རྟི ང་ལོག་པ་ལྟ་བུའི་གནས་སྟངས་ཤིན་
ཏུ་ཞན་པར་གྱུར་པའི་སྐབས་སུའང་། རང་རེའི་ཤེས་རིག་གི་རྩ་བ་རྨེག་མེད་དུ་མ་ .
སོང་བར་མདོ་སྔགས་རིག་གནས་དང་བཅས་པའི་འཆད་ཉན་གཞན་དྲིང་མི་འཇོག་པ་
ཞིག་བྱུང་ཡོད་པ་དང་ཆབས་ཅིག་བོད་ཀྱི་བརྡ་སྤྲོད་འཆད་རྩོད་རྩོམ་གསུམ་གྱི་ཐོག་
ལའང་གཞིས་བྱེས་མཁས་པ་རྣམས་ནས་སྨག་ལ་སྒྲོན་མེ་བཏེགས་པ་བཞིན་དུ་སུམ་
རྟགས་འགྲེལ་པ་ཚར་དུ་དངར་བ་མཛད་པ་ལས་གྲགས་ཆེ་བ་འགའ་ཞིག་འདི་ལྟ་སྟེ།
དཀྱིལ་གྲྭ་དཀའ་ཆེན་པདྨའི་ལེགས་བཤད་ལྗོན་དབང་གི་འགྲེལ་ཆུང་བློ་གསལ་ཐོས་
འཛིན་དབང་པོར་འཇེབས་པའི་བརྡ་སྤྲོད་ཚིག་གི་གླིང་བུ་ཞེས་བྱ་བ་དང་། རྟགས་
འཇུག་དཀའ་གནད་གསལ་བའི་མེ་ལོང་གི་འགྲེལ་པ་རིགས་ལམ་གསེར་གྱི་ལྡེ་མིག་
ཅེས་བྱ་བ། སུམ་ཅུ་པའི་ཟུར་རྒྱན་ལེགས་བཤད་པདྨ་དཀར་པོའི་ཕྲེང་བ་ཞེས་བྱ་བ།
ཚེ་ཏན་ཞབས་དྲུང་གི་སུམ་རྟགས་ཀྱི་བཤད་པ་ཐོན་མིའི་ཞལ་ལུང་། བར་གཞིས་ཕུན་



64 བོད་ཀྱི་བརྡ་སྤྲོད་ནག་ཊིཀ
JH
ཚོགས་དབང་རྒྱལ་གྱི་འགྲེལ་གསར་གསེར་བཙོ་མ། དགེ་བཤེས་བློ་བཟང་རྒྱ་མཚོའི་
སུམ་རྟགས་ཀྱི་རྒྱས་བཤད་བརྡ་སྤྲོད་རིན་ཆེན་བང་མཛོད། དམུ་དགེ་བསམ་གཏན་
གྱི་བརྡ་སྤྲོད་བློ་གསལ་དགའ་སྟོན། མཁྱེན་རབ་འོད་གསལ་གྱི་སུམ་ཅུ་པའི་རྣམ་
བཤད་གཟུར་གནས་དགྱེས་པའི་གཏམ་དང་རྟགས་ཀྱི་འཇུག་པའི་དཀའ་འགྲེལ་གནད་
ཀྱི་སྒྲོན་མེ། མདོ་སྨད་པ་དགེ་འདུན་སྦྱིན་པའི་སུམ་རྟགས་ལེགས་བཤད་ཉིན་བྱེད་ཀྱི་
སྣང་བ། རྡོ་རྗེ་རྒྱལ་པོའི་སུམ་རྟགས་ཀྱི་སྙིང་འགྲེལ་ལེགས་བཤད་འདྲེན་པའི་ཕོ་ཉ།
འབའ་པ་སྐལ་བཟང་འགྱུར་མེད་ཀྱི་བོད་ཀྱི་བརྡ་སྤྲོད་རིག་པའི་ཁྲིད་རྒྱུན་རབ་གསལ་
མེ་ལོང་། སློབ་དཔོན་ཆེན་པོ་ཐུབ་བསྟན་མཆོག་སྒྲུབ་ཀྱི་བོད་ཀྱི་སྒྲ་རིག་པའི་གནས་
ལ་དཔྱོད་པ་གསལ་བའི་མེ་ལོང་། དོར་ཞི་གདོང་དྲུག་སྙེམས་བློའི་བརྡ་སྤྲོད་རིག་
པའི་དོན་འགྲེལ་ཕྱོགས་བསྒྲིགས། སློབ་དཔོན་ཆེན་པོ་མཁས་དབང་བློ་བཟང་
དབང་ཕྱུག་གི་བྲ་ཏིའི་ཞལ་ལུང་པདྨ་དཀར་པོ་དང་མཐའ་དཔྱོད་རིག་པའི་ཟླ་ཟེར།
སློབ་དཔོན་འགོས་པདྨ་རྒྱལ་མཚན་གྱི་གླེང་བརྗོད་ཆེན་མོ་འཛམ་གླིང་རྒྱན་གཅིག།
ལྕགས་ཐར་རྒྱལ་གྱི་བོད་ཀྱི་བརྡ་སྤྲོད་སྤྱི་རྣམ་འཕྲུལ་རིག་སྣང་མཛོད། ཆབ་མདོ་
ཤེས་རབ་ཀྱི་སུམ་ཅུ་པའི་སྤྱི་དོན་ཐོན་མིའི་སྙིང་ཐིག་དང་དེའི་མཐའ་དཔྱོད་ཐོན་
མིའི་འཛུམ་ཟེར། རྟགས་ཀྱི་འཇུག་པའི་དཀའ་འགྲེལ་ཐོན་མི་བཞད་པའི་སྒྲ་དབྱངས།
ཚེ་དབང་ལྷ་མོས་སྔོན་མེད་རིག་པའི་འཕྲུལ་ཤེལ། འབྲས་སྤུངས་མཁན་ཁྲི་སྒོ་མང་
གུང་རུ་བསྟན་པ་བསྟན་འཛིན་གྱི ས་སུམ་རྟགས་རྩ་ཚིག་གི་དཀའ་གནད་གསལ་
བྱེད་ཉི་ཟླ་ཟུང་འཇུག །སློབ་དཔོན་བསོད་ནམས་རྒྱལ་མཚན་གྱི་བོད་ཀྱི་བརྡ་སྤྲོད་
བློ་གསལ་རིག་པའི་གསང་མཛོད་དེབ་ཕྲེང་གཉིས། བེ་རི་དགེ་བཤེས་འཇི གས་
མེད་དབང་རྒྱལ་གྱི་རྟགས་ཀྱི་འཇུག་པའི་རྣམ་བཤད་མཁས་པའི་དགོངས་རྒྱན།
འཕགས་ཡུལ་ཀིརྟི་བྱེས་པ་གྲྭ་ཚང་གི་རྩོམ་དེབ་བརྒྱ་པ་སུམ་ཅུ་པའི་མཐའ་དཔྱོད་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 65
རྒྱལ་བ་དགྱེས་པའི་མཆོད་སྤྲིན། གླང་རི་བ་ཐུབ་བསྟན་སྦྱིན་པའི་བོད་སྐད་ཀྱི་བརྡ་
སྤྲོད་གསར་བསྒྲིགས་སྨྲ་སྒོའི་ལྡེ་མིག་ལ་སོགས་པ་དུ་མ་ཡོད་དོ།།
གོང་གསལ་འགྲེ ལ་པ་ཡོད་དོ་ཅོག་ལས་མཆོག་ཏུ་གྱུར་པ་ནི་སི་ཏུ་པཎ་
ཆེ ན་གྱིས་མཛད་པའི ་མཁས་པའི་མགུལ་རྒྱན་མུ་ཏིག་ཕྲེང་མཛེས་དེ་ཡིན་པར་
མཁས་པ་མང་ཆེ་བས་ཁས་ལེན་གྱི་ཡོད་ཅིང་། དོན་ལ་ཡང་དེ་ལྟར་གནས་ཡོད།
འགྲེལ་པ་འདི་ཉིད་འགྲེལ་པ་གཞན་ཐམས་ཅད་ལས་མཆོག་ཏུ་གྱུར་པ་ཡིན་པའི་
རྒྱུ་མཚན་གཙོ་བོ་ནི་འདི་ཉིད་ལུང་རིགས་ཀྱིས་ཚུལ་བཞིན་དུ་བཀྲལ་བར་མ་ཟད་
འཇིག་རྟེན་པའི་ཉེ་བར་སྤྱོད་པ་ལ་ཡང་དགོངས་པ་ཞིབ་ཏུ་བཞེས་ཡོད་པས་ཡིན།
དབུ་ཕར་གྱི་གཞུང་ལུགས་ལ་ཐོས་བསམ་རྣལ་མ་བྱས་རྗེས་བརྡ་སྤྲོད་ཀྱི་གཞུང་
ལུགས་ལ་ཐོས་བསམ་དེ་ཙམ་མ་བྱས་ཀྱང་ཆོག་པར་བསམ་པ་གང་ཞིག་ནས་བརྡ་
སྤྲོད་ལ་བཤད་པ་བྱེད་སྐབས་ལུང་རི གས་ཀྱིས་ཚུལ་བཞིན་དུ་བཀྲལ་བའི་དབང་
དུ་བཏང་ན་ཡང་འཇིག་རྟེན་པའི་ཉེར་སྤྱོད་ཟེར་ན་གང་འདྲ་ཞིག་ལ་ཟེ ར་གྱི་ཡོད་
པ་མ་ཤེས་ཏེ་རང་གིས་སུམ་རྟགས་ཀྱི་གོ་དོན་ལོག་པར་བཀྲལ་བར་མ་ཟད་རྗེ་སི་
ཏུའི་འགྲེལ་ཆེན་ལྟ་བུའི་གཞུང་ལུགས་ཚད་ལྡན་རྣམས་ལ་ཕྱོགས་སྔའི་ནམ་མ་
ལངས་གོང་ནས་དགག་པའི་ཉི་མ་ཤར་བ་དེ་འདྲ་སྔོ ན་ཆད་ཀྱང་བྱུང་ཡོད་ཅིང་།
དུས་དེང་སང་ཡང་འོང་དང་འོང་བཞིན་པ་དེ་ལྟར་སྣང་། སློབ་དཔོན་མཁྱེན་རབ་
འོད་གསལ་ནས་ཀྱང་རང་གི་རྟགས་ཀྱི་འཇུག་པའི་དཀའ་འགྲེལ་གནད་ཀྱི་སྒྲོན་མེར་
འདི་ལྟར་གསུངས་ཏེ།
ཡང་མཁས་མིང་འཛིན་པ་འགའ་ཞིག་གི ས་ནི་ཁོ་རང་གིས་མཐོང་ཐོས་
ཀྱི་ཡུལ་དུ་མ་གྱུར་པའམ། ཡང་ན་དོན་འདི་ནི་འདི་དང་འདིའོ་ཞེས་



66 བོད་ཀྱི་བརྡ་སྤྲོད་ནག་ཊིཀ
ཁ་ཚོན་གཅོད་པའི་ནུས་པ་དང་མི་ལྡན་ཚེ། དབུ་ཚད་སོགས་གཞུང་
གཞན་གྱི་བཤད་ཡམ་མང་པོ་ཞིག་མི་འབྲེལ་བཞིན་དུ་ཐ་སྙད་རིག་པའི་
གནས་ལ་སྦྱར་ཏེ་གང་དཔྱད་བྱའི་དོན་དེ ་ཉི ད་རྟོ གས་དཀའ་བ་དང་།
ཁ་ཚོན་གཅོད་མི་རུང་བ། མཐའ་མེད་པ། གྲངས་མེད་པ། གཏན་ཁེལ་
མེད་པ་སོགས་བཤད་དེ ་གཞན་རྣམས་མགོ་བོ་རྨོངས་སུ་བཅུག་ནས་
བློ་གྲོས་གསར་བུ་པ་དག་གི་རྣམ་དཔྱོད་ཀྱི་སྒོ་མོ་འགོག་པའི་ཐབས་ལ་
བརྩོན་པ་དེ་འདྲ་མི་གནང་བར་འཚལ། དེ་བས་ཐེ་ཚོམ་གྱི་དྲི་མ་རྣམས་
དཔྱད་གསུམ་གྱི་ཆབ་ཀྱིས་ལེགས་པར་བཀྲུས་ཏེ་ད་གཟོད་སྨྲ་བའི་སྒོ་མོ་
ཕྱེ་ཞིག།༤༦ ཅེས་གསལ།།
ཐོན་མིའི་རྣམ་ཐར་རྒན་རབས་ངག་རྒྱུན།
༈ ཡབ་ཨ་ནུ་སྣང་གྲགས་དང་ཡུམ་དབྱངས་ཅན་ལྷ་མོ་གཉིས་ཀྱི་སྲས་སུ་ཕྱི་ལོ་
བརྒྱ་ཕྲག་བདུན་པའི་འགོ་སྟོད་དུ་འཁྲུངས་པའི་ཡི་གེའི་བྱེད་པོ་ནི་བོད་ཀྱི་ལོ་རྒྱུས་
སུ་གྲགས་པའི་མཛངས་བློན་བཞི་པ་དེ་ཡིན། ཐོན་མདའ་སྨན་གྲོང་པས་མཛད་པའི་
ཐོན་མིའི་རྣམ་ཐར་འདི་ན་བཞུགས་སོ།།
དེ་ཡང་། སྙེ་མོ་ཐོན་ཁུལ་རྒན་རབས་རྣམས་ཀྱི་ངག་རྒྱུན་ཁ་གཏམ་ཤོད་སྲོལ་དུ།
སྔོན་གྱི་དུས་ལྷོ་ཁ་གཉལ་ནང་ཁྱིམ་ཚང་ཕྱུག་པོ་ཞིག་ལ་བུ་སྤུན་གསུམ་ཡོད་པའི་
རྒན་པ་དཀར་ཡོལ་བཟོ་ལས་སོགས་ལག་ཤེས་ལ་ཤིན་ཏུ་མཁས་པ་ཞིག་ཡོད་པས་
འབྱོར་པ་ཆེ་བ་ཞིག་ཡོད། བུ་འབྲིང་པོ་དེ་བོན་ཆོས་དང་གཏོ་བཅོས་སོགས་བཅོས་
ཐབས་ལ་ཤིན་ཏུ་མཁས་པ་ཞིག་ཡོད། བུ་ཆུང་ཤོས་ཨ་ནུ་སྣང་གྲགས་ཞེས་བྱ་བ་ཞིག་



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 67
ཡོད་པ་དེ་དབང་པོ་བརྟུལ་བས་གཅེན་པོ་གཉིས་ཀྱིས་ཡོན་ཏན་བསླབས་ཀྱང་མི་ཤེས་
པར་བརྟེན། ཕ་མ་ནས་རྒྱུན་དུ་གཤེ་བས་ཡིད་བསུན་ཏེ་ཡུལ་གྱར་ནས་རིམ་གྱིས་སྙེ་
མོ་ཁུལ་ཐོན་ལུག་རྭ་བསམ་འགྲུབ་སྒང་དུ་ཕེབས་ཏེ་ཝ་ཆུ་ཞིག་གི་ཁར་ངལ་བསོས་
ནས་བཞུགས་པའི་སྐབས་སུ། ཨ་མ་ཞིག་དེར་ཆུ་ལེན་དུ་ཡོང་བ་དང་དུས་འགྲིགས།
ཨ་མས་བུ་དེ་མཐོང་མ་ཐག་སེ མས་དགའ་བ་ཞིག་བྱུ ང་ནས་འདི་སྐད་ཅེ ས།
བུ་ཁྱོད་ག་ནས་ཡོང་། ཇི་བྱེད་དུ་འགྲོ་སོགས་དྲིས་པས། ཨ་ནུ་སྣང་གྲགས་ནས་སྔར་
གྱི་ལོ་རྒྱུས་རྣམས་ཞིབ་ཏུ་བསྙད་པས། འོ་ན་ངའི་ནང་ལ་བུ་མོ་དབྱངས་ཅན་ལྷ་མོ་
ཟེར་བ་ཞིག་ཡོད་པས་དེ་དང་ཁྱིམ་ཐབ་བྱས་ནས་ཁྱོད་འདིར་སྡོད་དམ་ཟེར་བ་བཞིན་
ཞལ་གྱིས་བཞེས་ནས་ཨ་མ་དང་ལྷན་དུ་ཁྱིམ་ལ་བྱོན། ནང་གི་ཕ་ལ་ཡང་རྒྱུ་མཚན་
ཞིབ་པར་བཤད་པས་ཡིད་འཐད་པར་བྱུང་སྟེ། བུ་མོ་དབྱངས་ཅན་ལྷ་མོ་དང་ཁྱིམ་
ཐབ་བྱས། ནམ་ཞིག་ན་བུ་མོ་སྦྲུམ་མར་གྱུར་པའི་ཚེ་ཁྱིམ་དེ ར་འཇའ་ཟུག་པ་དང་།
རི་དྭགས་སོགས་ཀྱིས་བསྐོར་བ་བྱེད་པ། དྲི་བཟང་པོ་ཐུལ་བ་སོགས་ངོ་མཚར་བའི་
ལྟས་བསམ་གྱིས་མི་ཁྱབ་པ་བྱུང་བ་དང་། ལྷག་པར་ཡུམ་གྱི་རྨི་ལམ་དུ་ནང་པའི་
དགེ་སློང་གླེ གས་བམ་དང་རལ་གྲི་འཛིན་པ་ཞིག་ཕེབས་ཏེ་གནས་ཚང་གཡར་པོ་
ཐོངས་གསུང་ནས་རང་ཉིད་ལ་ཐིམ་པར་རྨིས་པ་སོགས་ངོ་མཚར་བའི་ལྟས་བསམ་
གྱིས་མི་ཁྱབ་པ་བྱུང་ནས་ཨ་ནུ་སཾ་བྷོ་ཊ་འཁྲུངས། ཨ་ནུ་ཞེས་པ་ལྷོ་ཁ་བས་བུ་ཆུང་
ཤོས་ལ་ཨ་ནུ་ཞེས་བརྗོད་སྲོལ་ཡོད་འདུག །བུ་དེ་ལོ་གསུམ་ལ་ཕེབས་པའི་སྐབས་སུ་
ཡབ་ཨ་ནུ་སྣང་གྲགས་ནས་བུ་ཆུང་དེ་འཁྱེར་ནས་ཞིང་རྨོ་རུ་ཕེབས་པའི་སྐབས་ཡབ་
ཀྱིས་ལྭ་ཝ་དེ་ཕུད་ནས་དེའི་ནང་བུ་ཆུང་དེ་བཞུགས་སུ་བཅུག །ཞིང་རྨོད་བཞིན་
པའི་སྐབས། གང་ནས་ཡོང་མ་ཤེས་པའི་མི་གཟི་བརྗིད་ཆེན་པོ་རྟ་ངང་པ་ཞོན་པ།
མདའ་གཞུ་འཁོར་གསུམ་ཅན་ཞིག་གློ་བུར་དུ་བྱུང་བ་དེ ས་ཡབ་ལ་འདི་སྐད་ཅེས།



68 བོད་ཀྱི་བརྡ་སྤྲོད་ནག་ཊིཀ
ང་ངོ་ཤེས་སམ་གསུངས་པས་མི་ཤེས་ལགས་ཞུས་པས། འོ་ན་ང་བོད་ཀྱི་རྒྱལ་པོ་
སྲོང་བཙན་སྒམ་པོ་ཡིན། ངས་དྲི་བ་བྱེད་པར་ལན་ཐེབས་ན་བྱ་དགའ་དང་མ་ཐེབས་
ན་ཆད་པ་གཅོད། དྲང་པོར་མ་སྨོས་ན་སྐེ་གཅོད་དོ་གསུངས་ནས་དྲི་བ་གནང་བར།
ཁྱོད་ཀྱི་ཞིང་ཁ་ག་དུས་རྨོས་གསུང་པས། ད་ནང་ཞོགས་པ་ནས་རྨོས་པ་ཡིན་ཞུས་
པས། ཡང་ཁྱོད་ཀྱི་ཞིང་ཁ་ལ་རྨོས་རོལ་རྐང་ག་ཚོད་བྱུང་ཡོད་གྲངས་ཀ་ཤོད་དགོས་
གསུངས་པར། ཡབ་ཀྱིས་གྲངས་ཀ་ཞུ་རྒྱུ་མེད་པས་སྐྲག་སྟེ་མགོ་འཕུར་ལྕེ་བསྣར།།
རྔུལ་ཆུ་འཛགས་བཞིན་བསྡད་པའི་སྐབས་སུ། ཡབ་ཀྱི་ལྭ་ཝའི་ནང་ཡོད་པའི་བུ་
ཆུང་ལོ་གསུམ་པ་དེ་ཡར་ལངས་ནས་རྒྱལ་པོ་ལ་འདི་སྐད་གསོལ་བ། རྟ་ཆད་སྦྱང་
བ་གཏོང་ས་དང་། མི་ཆད་ཡ་ལ་བཞག་ས་ངའི་པ་ཕ་ཨེ་ཡིན། དེ་འདྲ་ཡིན་ན་རྒྱལ་
པོ་ཁྱོད་ད་ནང་གནས་ཚང་ནང་ཕེབས་ནས་རྟའི་རྨིག་རྗེས་ཇི་ཙམ་བཞག་ཡོད་དམ།
དེའི་གྲངས་ཀ་གསུངས་ན་ངའི་པ་ཕའི་ཞིང་ལ་རྨོས་རོལ་རྐང་གྲངས་ངས་ཞུས་ཆོག་
གསུངས་པས་རྒྱལ་པོ་ཐུགས་མཉེས་ནས། ང་ལ་འཇམ་པའི་དབྱངས་ཀྱིས་ལུང་བསྟན་
པའི་བུ་དེ་ད་རྙེད་བྱུང་། བུ་ང་ལ་དགོས། ཡབ་ཁྱོད་རང་ལྭ་ཝ་གྱོན་གསུངས་ནས།
རྒྱལ་པོས་ཞིང་ས་སྦར་བ་གང་ཡབ་ཀྱི་པང་ཁའི་ནང་ལ་གནང་སྟེ་ནང་དུ་མ་སླེ བས་
པར་ཁ་མ་འཕྱེ། འདི་ཨ་མའི་ནུ་རིན་ཡིན། ནང་མི་རྣམས་ལ་ཡང་རྒྱུ་མཚན་དེ་སྐད་
སྨྲོས་ཤིག་གསུངས་ནས། བུ་དེ་རྒྱལ་པོའི་ཆིབས་པང་དུ་བསྣམས་ནས་ཡུད་ཙམ་ཞིག་
ལ་གར་སོང་མེད་པར་ཕེབས། ཡབ་ནས་ནང་མི་རྣམས་ལ་རྒྱུ་མཚན་ཞིབ་པར་བཤད་
པས་ས་སྦར་བ་གང་འདི ཨ་མའི་ནུ་རིན་ལ་སྤྲད་བྱུང་ཟེར་ནས་བལྟས་པས་གསེར་ཕྱེ་
སྦར་བ་གང་དུ་གྱུར་ནས་འདུག །ཆོས་རྒྱལ་གྱིས་དྲི་བ་མཛད་པའི་ས་ཞིང་དེར་དེང་
སང་ཡང་ཞིང་དྲི་བ་ཆེན་མོ་ཞེས་མིང་འབོད་ཀྱི་འདུག།༤༧



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 69
ཀློག་སློབ་དཔོན་གྱི་བོད་ཡིག་འཁྲིད་ཐབས།
༄༅། །ང་ཚོ་ཚང་མ་སངས་རྒྱས་བཅོམ་ལྡན་འདས་ཀྱི་རྗེས་སུ་སློབ་མཁན་ཤ་
སྟག་ཡིན་པར་བརྟེན། ཐོག་མཐའ་གཉིས་ཀྱི་བྱ་བར་ཤིན་ཏུ་གལ་ཆེན་འཛིན་དགོས།
ཐོག་མའི་བྱ་བ་ནི་ཀུན་སློང་བཟང་པོ་བཅོས་རྒྱུ་དང་མཐའ་མའི་བྱ་བ་ནི་གཞན་
དོན་དུ་བསྔོ་བ་སྨོན་ལམ་རྣམ་པར་དག་པ་ཞིག་བྱེད་རྒྱུ་དེ་ཡིན། བོད་ཀྱི་གཏམ་
དཔེར། ཚེས་གཅིག་ནས་འཕྱུགས་ན་གནམ་སྒང་བར། ཞེས་གསུང་བ་བཞིན་
ང་ཚོས་ཕྲུ་གུ་ཚོར་ཡི་གེ་ཡོན་ཏན་ཀུན་གྱི་རྩ་བ་ཡིན་པ་དེ་ཉིད་སློབ་ཀྱི་ཡོད་པས་
དང་ཐོག་ནས་གོ་རི མ་མ་འཁྲུགས་པ་དང་། ཚད་གཞི་མང་ཉུང་མ་འཛོལ་བ།
དུས་ཡུན་རིང་ཐུང་འཚམ་པ། ཕྲུ་གུའི་ཁམས་དང་རི ག་པ། དེ་བཞིན་ལོ་ནའི་
བབ་དང་བསྟུ ན་མཁས་པ་ཞིག་དགོས། ཕྲུ་གུར་ནམ་ཡང་མཐོང་ཆུང་དང་ཁྱད་
གསོད། བརྙས་བཅོས། དམའ་འབེབས་རི གས་ནམ་ཡང་བྱེད་རྒྱུ་མེད་ཅིང་།
ལྷ་རབ་བྱུང་ན་ཕྲུ་གུ་རེ་རེ་ནས་རང་གི་ཤ་ནས་མཆེད་པའི་ཕྲུ་གུ་ཡིན་བསམ་པ་དང་།
ཕྲུ་གུ་རེ་རེ་ནས་སྤྲུལ་པའི་སྐུ་ཡིན་པའི་བསམ་པ་བསྐྱེད་ཐུབ་པ་གནང་དགོས། དོན་
དུ་ཡང་ང་ཚོས་ངོ་མ་ཤེས་པ་ཙམ་མ་གཏོགས་ཕྲུ་གུ་རེ་རེ་ནས་ང་ཚོའི་བརྩེ་བའི་ཨ་
མ་ལན་གྲངས་ག་ཚོད་བྱས་པའང་གྲངས་ཀྱིས་མི་ཆོད་པ་ཡིན་པ་གསུང་རབ་ཡོད་
དོ་ཅོག་ནས་གསུང་བཞིན་ཡོད། དེ་ལྟར་བྱུང་ན་མཛོད་ལས་གསུངས་པ་བཞིན།
ཆོས་སྦྱིན་ཉོན་མོངས་ཅན་མིན་པས། །མདོ་སོགས་ཡང་དག་ཇི་བཞིན་སྟོན།།
ཞེས་པ་དང་སྒོ་ཀུན་ནས་མཚུངས་པར་རེ།། །
དེ་བཞིན་ཕྲུ་གུ་རེ་རེ་ལ་སྤྲུལ་པའི་སྐུ་ཡིན་པའི་འདུ་ཤེས་སྐྱེ་ཐུབ་ན་རང་
བཞིན་གྱིས་ཕྲུ་གུ་རྣམས་ལ་མཐོང་དང་། རེ་བ། ཡིད་ཆེས་ངང་གིས་འཕེལ་གྱི་རེད།



70 བོད་ཀྱི་བརྡ་སྤྲོད་ནག་ཊིཀ
བསམ་བློ་འདི་འདྲ་ཞིག་བཏང་བའི་སྒོ་ནས་ཁྱེད་དགེ་རྒན་རྣམས་ཀྱིས་སློབ་ཕྲུག
རྣམས་ལ་ལེགས་པར་མ་ནོར་བ་བསླབས་ཐུབ་པ་ཡིན་ན་སློབ་གཉེར་དོན་དང་ལྡན་
པ་འོང་བར་མ་ཟད། ཁྱིམ་ཚང་དང་། གྲོང་སྡེ། གྲོང་ཁྱེར། རྫོང་ཁག མངའ་སྡེ།
རྒྱལ་ཁབ། འཛམ་གླིང་ཡོངས་རྫོགས་ལ་ཕན་ཐོགས་ཐུབ་པའི་སྐྱེས་བུ་ནུས་ལྡན་ཤ་
སྟག་གསོ་སྐྱོང་ཐུབ་པའི་རེ་བ་བྱེད་ཆོག ལར་ནས་དགེ་རྒན་རྣམས་ཀྱིས་སློབ་འཁྲིད་
གནང་སྐབས་སློབ་ཡུལ་སུ་ཡིན་མིན་ལ་ལྟོས་མེད་ཀྱིས་སློབ་འཁྲིད་གནང་གི་ཡོད་
པས་དགོངས་པ་བཞེད་སྟངས་གོང་གསལ་བཞིན་བྱུང་ན་བསོད་ནམས་རླབས་པོ་
ཆེ་གསོག་པའི་རྒྱུ་རུ་ཡང་ངེས་པར་དུ་འགྲོ་ངེས་ཡིན། འདི་ཡི་གོ་དོན་ནི་ཕྲུ་གུར་
གཅེས་ལངས་གཏོང་རྒྱུར་གོ་མི་རུང་། ཕྲུ་གུར་ཚོགས་གཏམ་རྩ་བ་ནས་གཏོང་
མི་རུང་བའི་དོན་ཡང་མིན། དེ་བཞིན་དགོས་གལ་ལ་གཞིག་པའི་ཕྲུ་གུར་ཉེས་པ་
གཏོང་མི་རུང་བའི་དོན་ཡང་གཏན་ནས་མིན། ཚོགས་གཏམ་མི་དགོས་པ་དང་།
ཉེས་པ་གཏོང་མི་དགོས་པ་བྱུང་ན་ནི་ཤིན་ཏུ་ལེགས། སྐབས་རེ་ཕྲུ་གུར་ལམ་ནོར་
ལས་ལྡོག་ཕྱིར་བཙན་སྟབས་ཀྱིས་ཐབས་ལམ་བསྟེན་དགོས་པའང་སྲིད། དེ་འདྲའི་
གནས་སྐབས་སུ་ཕན་སེམས་དང་སྙིང་རྗེའི་སྒོ་ནས་ཚོགས་གཏམ་དང་ཉེས་པ་གཏོང་
དགོས་བྱུང་ན་ཕན་པ་ལས་གནོད་པ་མེད་པ་ང་ཚོས་ཤེས་ཐུབ་པ་ཡིན།། །
དཔེར་ན་མཆོག་སྤྲུལ་རྣམས་ལ་དགེ་རྒན་རྣམས་ནས་ཕྱག་འཇུག་གནང་བའི་
རྣམ་ཐར་དང་ཕ་མ་རྣམས་ཀྱིས་རང་གི་ཕྲུ་གུར་ཆུ་མ་ཡོང་གོང་ནས་རག་དང་རྐྱེན་
མ་ཡོང་གོང་ནས་ཟློག་པའི་ཚུལ་དུ་ཚོགས་གཏམ་དང་ཉེས་པ་གཏོང་བ་མཐུན་རྐྱེན་
དུ་སོང་བ་ཇི་སྙེད་ཅིག་མཐོང་དུ་ཡོད། སྟབས་མ་ལེགས་པ་ཞིག་ལ་འགའ་ཞིག་
གིས་འཛིན་སྐྱོང་ནས་ཕྲུ་གུར་ཚོགས་གཏམ་དང་ཉེས་པ་གཏོང་མི་ཆོག་པའི་ལམ་
སྟོན་གནང་བར་ཁྲིམས་སུ་བཟུང་ནས་ཕྲུ་གུ་རྣམས་ཡལ་བར་དོར་ན་ཆོག་པ་དང་།



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 71
ཚོགས་གཏམ་དང་ཉེས་པ་གཏོང་ན་མི་ཆོག་པར་དགོངས་མཁན་ཇི་སྙེད་ཅིག་བྱུང་
བའི་རྐྱེན་གྱིས་སློབ་ཕྲུག་དང་དགེ་རྒན་དབར་འབྲེལ་བ་ཡག་པོ་མ་བྱུང་བ་ཡང་ང་
ཚོས་མཐོང་དུ་ཡོད་ན་འདི་རིགས་ལ་གཟབ་དགོས།། ་
སློ བ་མའི་ངོས་ནས་ཀྱང་མདོ་ལས། ལེགས་པར་རབ་ཏུ་ཉོན་ལ་ཡིད་ལ་
ཟུངས་ཤིག །ཅེས་གསུངས་པ་ལྟར། ནང་ཆོས་སློབ་འཁྲིད་བྱེད་སྐབས་སྣོད་
ཀྱི་སྐྱོན་གསུམ་དང་བྲལ་བ་ཞིག་དགོས་ཞེས་བརྗོད་ཀྱི་ཡོད། དང་པོ་སྣོད་ཁ་སྦུབ་
པའི་སྐྱོན་ནི། ལེགས་པར་ཞེས་པའི་ཚིག་གིས་བསྟན་ཅིང་། སློབ་སྦྱོང་ལ་དོན་
གཉེར་མེད་པའི་སྐྱོན་ཡིན། ཕྲུ་གུ་རྣམས་ལ་སྐྱོན་དེ་རང་བཞིན་གྱིས་སླེབ་ཀྱི་ཡོད།
དེ་འདྲའི་གནས་སྐབས་སུ་ཕྲུ་གུར་ཚོགས་གཏམ་དང་དམའ་འབེབས་བྱེད་རྒྱུའི་ཚབ་
ཏུ་སློབ་སྦྱོང་ལ་དགའ་མོས་ཡོང་བའི་ཁོར་ཡུག་ཅིག་བསྐྲུན་ཐབས་གནང་དགོས།
སྣོད་ཁ་སྦུབ་པ་དེ ་ཁ་ཡར་སློང་བའི་ཐབས་ལམ་ཞིག་ངེས་པར་དུ་འཚོལ་དགོས།
འདི་ནི་སློབ་སྦྱོང་ལ་དོན་གཉེར་མི་ཞུགས་པའི་གེགས་ཆེ་ཤོས་སུ་སྣང་།།
དེ་ནས་སློབ་ཕྲུག་གི་གནས་ཚད་དང་བསྟུན་ཏེ་སློབ་སྦྱོང་བྱེད་པའི་ཕན་ཡོན་
དང་མ་བྱེད་པའི་ཉེས་དམིགས་ཤིག་སེན་ར་སྤྲོད་ཐུབ་པ་དགོས། དེ་ཡང་སྒྲུབ་
ཕྱོགས་ནས་གནས་སྐབས་ཀྱི་ཕན་ཐོགས་དང་མཐར་ཐུག་གིཕན་ཡོན། རང་ལ་ལྟོས་
པའི་ཕན་ཡོན་དང་གཞན་ལ་ལྟོས་ནས་ཀྱང་ཕན་ཡོན་ཡོད་པ། མིས་སྨོན་རང་སྐྱིད་
འོང་བ། གཞན་ལ་འགྲམ་ཆུ་ལྡང་མི་དགོས་པ། བཏབ་སར་སྨིན་པ་འོང་ཐུབ་པ།
མི་ཚེ་དོན་དང་ལྡན་པ། སད་སྨིན་རྫོགས་གསུམ་འོང་ཐུབ་པ་དང་། དགག་ཕྱོགས་
ནས་ཆུང་དུས་སློབ་སྦྱོང་ཡག་པོ་མ་གནང་ན་གོང་གསལ་ཡོན་ཏན་རྣམས་ཀྱི་ལྡོག་
ཕྱོགས་ཏག་ཏག་འོང་གི་ཡོད་པའི་གནས་ཚུལ་ཆུ་མ་ཡོང་གོང་ནས་རག་དང་
རྐྱེན་མ་ཡོང་གོང་ནས་ཟློག་པའི་ཚུལ་དུ་གསེས་དཀྲོལ་གནང་དགོས་པར་སེམས།



72 བོད་ཀྱི་བརྡ་སྤྲོད་ནག་ཊཾ ཀཿ
གལ་ཏེ་སྐྱོན་དང་པོ་དེ་སེལ་ཐུབ་ན་སློ བ་སྦྱོང་ལ་དོན་གཉེར་ངང་གིས་འོང་ཞིང་།
དེ་ནས་སློབ་སྦྱོང་ལ་རང་ངོས་ནས་ཤུགས་རྒྱབ་རྒྱུ་དེ་འོང་གི་ཡོད། མེ་ཏོག་རང་
བཞད་བཞིན་དུ་སློ བ་སྦྱོང་ལ་རི གས་སད་ངེས་ལགས། ནམ་ཞིག་རི གས་སད་
ན་དེ་ནས་སྨི ན་པ་དང་རྫོགས་པ་གཉིས་ཀྱང་ལྷན་སྐྱེས་ཀྱིས་འོང་བར་ངེས་སོ།།
གཉིས་པ་སྣོད་དྲི་མས་བསླད་པའི་སྐྱོན་ཡིན། འདི་ནི་རབ་ཏུ་ཉོན་ལ་ཞེས་པའི་ཚིག་
གིས་བསྟན་ཅིང་། སྐྱོན་དེ་ཕྲུ་གུ་ཕལ་ཆེ་བར་ཡོང་གི་མེད། གལ་ཏེ་ཡོད་ན་དྲི་མ་
སེལ་བར་བྱེད་པའི་ཐབས་ལམ་འཚོལ་དགོས། བོད་ཀྱི་གཏམ་གྱི་དཔེར། ང་རྒྱལ་གྱི་
གོང་བུ་ལ་ཡོན་ཏན་གྱི་ཆུ་མི་ཆགས་ལྟ་བའི་གཏམ་དཔེའི་ལམ་ནས་ཕྲུ་གུའི་ང་རྒྱལ་
གཅོག་ཐབས་ལ་འབད་དགོས་སོ། །གསུམ་པ་ནི་སྣོད་ཞབས་རྡོལ་བའི་སྐྱོན་ཡིན།
འདི་ནི་ཡིད་ལ་ཟུངས་ཤིག་ཅེས་པའི་ཚིག་གིས་བསྟན་ཅིང་། དེ་ནི་ཕྲུ་གུར་ལས་སླ་
པོའི་ཐོག་ནས་ཡོང་གི་ཡོད། ཁུ་ནུ་རིན་པོ་ཆེས་རྒྱལ་བ་རིན་པོ་ཆེར། ཡང་ཡང་མ་
འདྲིས་བརྩོན་འགྲུས་སྐྱོན། ཞེས་གསུངས་པ་བཞིན་ཡང་ནས་ཡང་དུ་སྦྱོང་དགོས་པ་
ཡིན། དེ་ནས་སྣོད་ཞབས་རྡོལ་བ་དེར་ལྷན་པ་གླན་པ་དང་གཉིས་སུ་མེད་པར་སྐྱོན་དེ་
དང་བྲལ་བར་འོང་། ཆུ་ཤིང་བསྟན་བཅོས་ལས། ཡོན་ཏན་དང་པོ་སློབ་དཀའ་ལ།།
ཤེས་བཞིན་མེད་ན་ཉམས་པར་སླ། །ཆུ་ཐིགས་གསོག་པ་འགེངས་དཀའ་ཡང་།།
བོ་ན་ཅིག་ཅར་ཉིད་དུ་འཛད། །ཅེས་གསུངས་པ་བཞིན་ནོ།། །
ས་སྐྱ་ལེགས་བཤད་ལས་ཀྱང་། མཁས་པ་སློ བ་པའི་དུས་ན་སྡུག །བདེ་
བར་སྡོད་ལ་མཁས་མི་སྲིད། །བདེ་བ་ཆུང་ལ་ཆགས་པ་དེས། །ཆེན་པོའི་བདེ་བ་
ཐོབ་མི་སྲིད། །ཅེས་དང་། རྗེ་གུང་ཐང་གིས་ཀྱང་། ཉིན་རེ་ཟས་ཀྱང་མི་དྲན་
བརྩོན་འགྲུས་རྩོམ། །ཞུགས་མ་ཐག་ནས་མཁས་པའི་གོ་འཕང་འདོད། །ཞག་
གསུམ་ལོན་ཚེ་རྗེས་མེད་གཡེང་བས་འཁྱེར། །དེ་འདྲ་དེ་ལ་ཅི་ཡང་མི་འོང་བས།།



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 73
བརྩོན་པ་ཆུ་བོའི་རྒྱུན་བཞིན་བསྟེ ན་ཅིག་ཨང་། །ཞེས་གསུང་ངོ་། །གཞན་ཡང་།
སུམ་ཅུ་པ་ལས། བསླབ་ལ་བརྩོན་པའི་གང་ཟག་གིས། །དང་པོ་ང་རོ་རྣམས་ལ་
སྦྱོངས། །སྔོན་འཇུག་མིང་གཞི་རྗེས་འཇུག་གསུམ། །ཀློ ག་གི་ཆེད་དུ་བསླབ་པ་
ཡིན། །རྗེས་འཇུག་བཞི་ཡི་སྦྱོར་བ་ནི། །མཉན་བསམ་བསྟན་པའི་དོན་དུ་སྦྱར།།
ཡན་ལག་དེ་དག་མཐུ་ཡིས་ནི། །འབྲས་བུའི་ཆེད་དུ་དོན་ལ་དབབ། །བསླབ་པའི་
རིམ་པ་འདི་ཡིས་ནི། །གང་ཞིག་འབད་པ་ཆུང་ངུས་ཀྱང་། །ཤེས་རབ་མྱུར་དུ་གྲོལ་
བར་འགྱུར། །དེ་ཕྱིར་དང་པོར་འདི་ཉིད་བསླབ། །དེ་ནས་རྒྱས་པའང་མཉན་བྱས་ཏེ།
བསླབ་པ་གང་ལ་དད་པ་ཡིས། །གཞུང་ཉིད་བླ་མ་དག་ལས་མཉན། །སློབ་དཔོན་དེ་
ཉིད་དུ་འཛིན་ཅིང་། །ལེ་ལོ་གཡེང་བ་རྣམ་པར་སྤོངས། །ཟོ་བཟང་དད་པ་ལ་བརྟེན་པ།།
སྐྱེས་བུ་དེས་ནི་མྱུར་རྟོགས་ཏེ། །དེ་ལ་དུས་སུ་འདོམས་པར་བྱ། །ཅིག་ཤོས་
དེ་ལས་ལྡོག་པ་འོ། །ཞེས་གསུངས་པ་བཞིན། ཀློག་སློབ་དཔོན་གྱི་དྲུང་ནས་སློབ་
གཉེར་འགོ་ཚུགས་ཇི་ལྟར་འཛུགས་དགོས་པ་དང་། ཚུལ་ཇི་ལྟར་བྱེད་དགོས་པ།
དེ་ལ་བརྟེན་ནས་འབྲས་བུ་བདེ་བླག་ཏུ་ཇི་ལྟར་སོན་ནུས་པ། དེ་ཡི་ཆེད་དུ་སློབ་
ཕྲུག་གི་སྤྱོད་ལམ་ཇི་ལྟར་སྐྱོང་དགོས་པ་སོགས་ཤིན་ཏུ་གསལ་བར་བྱུང་བའི་དབང་
གིས་འཛམ་གླིང་གི་རྒྱལ་ཁབ་གཞན་ཀུན་དང་མཚུངས་པར་བོད་མི་རྣམས་ཀྱང་ཤེས་
རིག་ཐད་གཞན་ལ་འགྲམ་ཆུ་ལྡང་མི་དགོས་པ་བྱུང་ཡོད།།
དེ་བཞིན་ཕྲུ་གུ་ཚོར་སྤྱོད་ལམ་ལ་མཚོན་ན་ཡང་། སྤྱོད་འཇུག་ཤེས་བཞིན་
ལེའུ ར་གསུངས་པ་ལྟར་ཁོར་ཡུག་གཙང་མ་ཉར་སྟངས་དང་། ཟ་མ་ཟ་སྟངས།
བབ་ཅོལ་བྱ་མི་རུང་བ་སོགས་ཀྱི་བསླབ་བྱར་ནན་ཏན་གནང་དགོས། ཇི་སྐད་དུ།
སོ་ཤིང་དང་ནི་མཆིལ་མ་དག །དོར་བ་ན་ནི་དགབ་པར་བྱ། །གཅི་ལ་སོགས་པའང་
ལོངས་སྤྱོད་པའི། །ཆུ་དང་ཐང་ལ་དོར་བ་སྨད། །ཅེས་དང་། ཁ་བཀང་བ་དང་སྒྲ་



74 བོད་ཀྱི་བརྡ་སྤྲོད་ནག་ཊིཀ
བཅས་དང་། །ཁ་གདངས་ནས་ནི་ཟ་མི་བྱ། །རྐང་པ་བརྐྱངས་ཏེ་མི་འདུག་ཅིང་།།
ལག་པ་མཉམ་པར་མི་མཉེའོ། །འཇིག་རྟེན་མ་དད་གྱུར་པ་ཀུན། །མཐོང་དང་དྲིས་
ཏེ་སྤང་བར་བྱ། །ཞེས་དང་། ཁྲི་ལ་སོགས་པ་བབ་ཅོལ་དུ། །སྒྲ་དང་བཅས་པ་མི་
དོར་རོ། །སྒོ་ཡང་དྲག་ཏུ་མི་དབྱེ་སྟེ། །གཅོམ་བསྐྱུངས་རྟག་ཏུ་དགའ་བར་བྱ།།
ཞེས་གསུངས་ཡོད། སྔོན་གྱི་མཁས་གྲུབ་གོང་མ་རྣམས་ཀྱི་ཤེས་རིག་གི་གནས་
སྟངས་འབྱུང་འགྱུར་མི་རབས་རྣམས་ཀྱི ས་མི་ཉམས་གོང་འཕེལ་དང་ཉམས་པ་
སོར་ཆུད་པའི་ཁར་དེང་དུས་དང་མཐུན་པའི་སློབ་གཉེར་གནས་ཚད་ལོང་ངེས་
ཤིག་འོང་བའི་འགོ་འཛུགས་ནི་ད་ལྟ་ང་རང་ཚོའི་མདུན་ན་ཡོད་པའི་སློ བ་ཕྲུག་
རྣམས་ཀྱི་སློབ་གསོར་རག་ལུས། ང་ཚོས་མ་འཕྱུགས་ན་འབྱུང་འགྱུར་གྱི་མི་རབས་
”ཀྱིས་འཕྱུགས་མི་སྲིད་དེ་ལས་འབྲས་སླུ་མེད་ཡིན་པའི་ཕྱིར། ང་ཚོས་འཕྱུགས་
ན་ནི་དེ་ལས་ལྡོག་སྟེ་འབྲས་བུ་མི་འབྱུང་བའི་ངེས་པ་ག་ལ་ཡོད་དེ་མེད་པས་སོ།།
ལྷ་རབ་བྱུང་ན་དགེ་རྒན་རྣམས་ཀྱིས་སློབ་འཁྲིད་གནང་བའི་སྐབས་དང་བསྟུན་ཏེ་
ཕྲུ་གུའི་མདུན་ནས་གསར་པ་མི་ཉུང་བ་ཞིག་ཤེས་ཐུབ་པ་དགོས།།
སློ བ་ཁྲིད་ཐད་ཤིན་ཏུ་གལ་ཆེ་བའི་གནས་ཚུལ་རང་དྲན་པ་ཞི ག་ཞུས་ན།
དགེ་རྒན་གྱི་ངོས་ནས་རང་ཉིད་དགེ་རྒན་ཡག་པོ་ཞིག་ཡིན་པ་སློབ་ཕྲུག་གི་མདུན་
དུ་མངོན་ལྐོག་རྒྱབ་མདུན་མེད་པ་སྟོན་ཐུབ་པ་ཞིག་དང་། སློབ་ཕྲུག་རྣམས་ཀྱི་
ངོས་ནས་དགེ་རྒན་གྱི་མདུན་དུ་རང་ཉིད་སློ བ་ཕྲུག་ཡག་པོ་ཞིག་ཡིན་པ་ངོ་ཕག་
དབྱེར་མེད་སྟོན་ཐུབ་ན་དེ་ནས་སློབ་གཉེར་ལ་ཕལ་ཆེར་བར་ཆད་ཡོང་མི་སྲིད་པ་
ལྟ་བུར་མངོན།།
ས་སྐྱ་ལེགས་བཤད་ལས་ཀྱང་འདི་ལྟར་གསུང་སྟེ། ལེགས་བཤད་བྱིས་པ་དག་
ལས་ཀྱང་། །མཁས་པ་རྣམས་ཀྱིས་ཡོངས་སུ་ལེན། །དྲི་ཞིམ་བྱུང་ན་རི་དྭགས་ཀྱི།



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 75
ལྟེ་བ་ལས་ཀྱང་གླ་རྩི་ལེན། །ཞེས་དང་། ཡང་སློབ་ཕྲུག་རིག་པ་ཞན་པ་རྣམས་ལ་
ཡལ་བར་དོར་བའི་ཤེས་ཡོན་གྱི་ལམ་སྲོལ་ཞིག་ཀྱང་དེང་གི་དུས་སུ་དར་བཞིན་པ་
ལགས་ན། འདི་ནི་ཐབས་ལ་མི་མཁས་པར་སེམས་སོ། །ཇི་སྐད་དུ། ཤེས་རབ་མེད་
པའི་རྒྱུ་མཚན་གྱིས། །བླུན་པོ་ཡོན་ཏན་མི་སློབ་ལོ། །བརྟགས་ན་ཤེས་རབ་མེད་ཉིད་
ཀྱིས། །བླུན་པོས་འབད་པ་ལྷག་པ་དགོས། །ཞེས་དང་། ཡོན་ཏན་མེད་པའི་སྐྱེས་བུ་
ལ་ནི་དཔེ་ལྟར་མི་རུང་བ་ཡིན། དེ་ཇི་སྐད་དུ། བླུན་པོ་སློབ་པ་ངོ་མཚར་འཛིན།།
མཁས་རྣམས་མི་སློབ་ངོ་མཚར་འཛིན། །དེས་ན་མཁས་རྣམས་མཁས་གྱུར་ཀྱང་།།
ཕྱི་མའི་དོན་དུ་རིག་པ་སློབ། །ཅེས་གསུང་པ་ལས་བསླབ་བྱ་བླངས་ཏེ་བསླབ་པ་
སློབ་གཉེ ར་འཆི་ལ་མངོན་དུ་ཕྱོགས་པའི་གནས་སྐབས་ཀྱང་དོར་མི་རུང་ན་རང་
དགར་ག་ལ་དོར་དུ་རུང་། ཇི་སྐད་དུ། རིག་པ་ནངས་པར་འཆི་ཡང་བསླབ།།
ཚེ་འདིར་མཁས་པར་མ་གྱུར་ཀྱང་། །སྐྱེ་བ་ཕྱི་མར་བཅོལ་བ་ཡི། །ནོར་ལ་རང་
ཉིད་ལེན་དང་འདྲ། །ཞེས་གསུངས་སོ།།
སྤྱིར་ན་སློབ་སྦྱོང་གནང་སྐབས། ཐོས་བསམ་སྒོམ་གསུམ། འཆད་རྩོད་
རྩོམ་གསུམ། དགག་བཞག་སྤོང་གསུམ། མང་དང་ཐོས་པ། མང་ནས་ཐོས་པ།
མང་དུ་ཐོས་པ། མཐོང་ནས་ངེས་པ། ཀློ ག་ནས་ངེས་པ། འདྲིས་ནས་ངེས་པ།
མྱོང་ནས་ངེས་པ། དཔེའི་སྒོ་ནས་ངེས་པ། རི་མོའི་ལམ་ནས་ངེས་པ། གློ ག་བརྙན་
གྱི་ལམ་ནས་ངེས་པ། བྱེད་སྒོའི་ལམ་ནས་ངེས་པ། སྒྲུང་གི་ལམ་ནས་ངེས་པ།
འཁྲབ་སྟོན་གྱི་ལམ་ནས་ངེས་པ། སྐྱོར་སྦྱང་གི་ལམ་ནས་ངེས་པ། བརྟག་དཔྱད་
ཀྱི་ལམ་ནས་ངེས་པ། དྲི་བ་དྲི་ལན་གྱི་ལམ་ནས་ངེས་པ། ལོ་རྒྱུས་བཤད་པའི་
ལམ་ནས་ངེས་པ། ཆེད་ལས་མཁས་པ་གདན་འདྲེན་ཞུས་པའི་སྒོ་ནས་ངེས་པ།
ཟབ་སྦྱོང་གི་ལམ་ནས་ངེས་པ། གསུང་བཤད་ཀྱི་ལམ་ནས་ངེས་པ་སོགས་ཇི་སྙེད་



76 བོད་ཀྱི་བརྡ་སྤྲོད་ནག་ཊིཀ
ཅིག་ཡོད་དུ་ཆུག་ཀྱང་རབ་དང་ཕུལ་དུ་གྱུར་པ་དེ་ནི་ཕལ་ཆེར་རང་གི་དངོས་སུ་
ཆ་ཤས་བླང་པའི་སྒོ་ནས་དོན་གནད་ཅིག་ཤེས་པར་བྱེད་རྒྱུ་དེ་ཡིན།།
སློབ་གསོའི་དེབ་ག་གེ་མོ་ཞིག་ནང་། རྒན་ལགས་ཁྱེད་ཀྱིས་ང་ལ་སློབ་འཁྲིད་
གནང་ན་ངས་ཤེས་ས་མ་རེད། རྒན་ལགས་ཁྱེད་ཀྱིས་ང་ལ་དངོས་སུ་དཔེ་སྟོན་
མཛད་ན་ངས་ཅུང་ཟད་ཤེས་ས་རེད། རྒན་ལགས་ཁྱེད་ཀྱིས་ང་ལ་དངོས་སུ་སློབ་
ཚན་དེ་བྱེད་བཅུག་ན་དེ་ནས་ངས་གཞི་ནས་ཤེས་ས་རེ ད་ཅེས་བཤད་སྲོལ་ཡོད།
གོང་གསལ་འདི་དག་ནི་ཐབས་ལམ་ཙམ་ཞིག་ཡིན་པ་ལས་ཡག་ཤོས་དང་སྡུག་
ཤོས་ཀྱི་འགྲེལ་བརྗོད་བྱེད་མི་རུང་། ཕྲུ་གུའི་ཁམས་དང་ཤེས་རབ། སློབ་ཚན་གྱི་
རང་བཞིན། ཁོར་ཡུག་གི་མཐུན་རྐྱེན་མང་པོ་ཞིག་གི་དབང་གིས་རིགས་གཅིག་ལ་
“ཐབས་ལམ་རྨད་དུ་བྱུང་བ་དེ་རིགས་གཞན་ལ་དེ་ལས་ལྡོག་ཏུ་འགྱུར་བ་དེ་འདྲའང་
ཡོང་སྲིད་པ་ཡིན། ཆོས་དང་འཇིག་རྟེན་གང་གི་སྐབས་སུ་ཡང་ལེ་ལོ་ནི་རང་ཉིད་
ཀྱི་རྐང་པ་འཐེན་མཁན་དང་ཡར་རྒྱས་མི་འགྲོ་བའི་གེགས་ཆེ་ཤོས་དེ་ཡིན་ན་འདི་
ལ་ངེས་པར་གཟབ་དགོས། རྗེ་ས་པཎ་གྱིས། ལེ་ལོ་ཅན་ལ་ཆུ་ཡང་རིང་། དང་།
བློ་ལྡན་ནོར་གྱིས་འབྱོར་ན་ཡང་། །ལེ་ལོ་ཅན་ལ་མཐོན་པོ་དཀའ། །རྣ་བ་ཐོག་མར་
སྐྱེས་ན་ཡང་། །རྭ་རྩེ་མཐོ་བ་མ་མཐོང་ངམ། །ཞེས་གསུངས་སོ།།
དེ་ལྟར་ས་བཅད་དང་པོ་བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ་འདིའི་ནང་གླེང་
གཞི་ལོ་རྒྱུས་ཀྱི་སྒོ་ནས་བརྡ་སྤྲོད་འཕེལ་རིམ་གྱི་ངོ་སྤྲོད་དང་། ཡིག་གཟུགས་
ཀྱི་དབང་དུ་བྱས་པའི་སྔ་དར་དང་། བར་དར། ཕྱི་དར། དགག་བཞག་མཐིལ་
ཕྱིན་པའི་སྒོ་ནས་ཐུན་མོང་གི་རིག་གནས་ཡོན་ཏན་ཚང་མའི་རྩ་བར་འགྱུར་ཚུལ་
བཤད་པ་དང་། དེ་ཉིད་ཀྱི་ཐོས་བསམ་ལ་ཤིན་ཏུ་གཅེས་དགོས་ཚུལ། ཡི་གེའི་
བྱེད་པོ་དང་བརྡ་སྤྲོད་ཀྱི་བྱེད་པོ་གཅིག་ཡིན་མིན་ཐད་དོགས་གཅོད་གསལ་བཤད།



བོད་ཀྱི་བརྡ་སྤྲོད་ཀྱི་བྱུང་བ་བརྗོད་པ། 77
སུམ་རྟགས་ཀྱི་རྩ་བ་དང་ཡི་གེའི་སྦྱོར་བའི་རྩ་བ་རྣམ་གཉིས་དབར་མཐུན་དང་མི་
མཐུན་གྱི་མཆན་འགོད་བྱེད་པ། སྔ་འགྲེལ་དང་ཕྱི་འགྲེལ་གྱི་དཔེ་ཐོ་བསྟན་རྩིས་
དང་སྦྱར་ཏེ་བཀོད་པ། ཡི་གེའི་བྱེད་པོ་ཐོན་མིའི་རྣམ་ཐར་རྒན་རབས་ངག་རྒྱུན།
ཀློག་སློབ་དཔོན་གྱི་བོད་ཡིག་འཁྲིད་ཐབས་བཅས་འདི ར་བཀོད་པ་རེ་ཞིག་མཇུག་
བསྡུས་པ་ལགས་སོ།། །།



རབ་བྱེད་གཉིས་པ།
སུམ་རྟགས་ཀྱིས་
བོད་ཀྱི་བརྡ་སྤྲོད་རིག་པའི་དགོས་མཁོ་ཆ་ཚང་སྐོང་ཐུབ།
༈ སུམ་རྟགས་གཉིས་ནི་བོད་ཀྱི་བརྡ་སྤྲོད་རིག་པའི་རྩ་བའི་གཞུང་དེ་ཡིན་ཅིང་།
བརྡ་སྤྲོད་ཀྱི་གཞུང་ནི་རྗོད་བྱེད་ཀྱི་ངག་གི་སྒྱུ་རྩལ་དེ་ཉིད་རང་བཞིན་ལྷན་སྐྱེས་
སྐད་ཀྱི་གཤིས་ཀར་ཇི་ལྟར་གནས་པ་གཏན་ལ་ཕབ་པའི་གཞུང་དེར་བརྗོད་དགོས།
དེས་ན་བརྡ་སྤྲོད་པའི་གཞུང་ལ་བརྟེ ན་ནས་རྗོད་བྱེད་ཀྱི་ངག་དོན་དང་ལྡན་པར་
འགྱུར་ཞིང་། རྗོད་བྱེད་ཀྱི་ངག་ལ་བརྟེན་ནས་བརྗོད་བྱའི་དོན་གང་ཞིག་དོན་དང་
ལྡན་པར་འགྱུར་བ་ཡིན། སྐད་ཡིག་གི་བྱེད་ལས་ནི་བརྗོད་བྱའི་དོན་མ་ནོར་བར་རྗོད་ .
བྱེད་ཀྱི་ངག་ལ་བརྟེན་ནས་ཕ་རོལ་པོས་འཁྲུལ་མེད་དུ་གོ་ནུས་པ་བཟོ་རྒྱུ་དེ་ཡིན།
བརྗོད་བྱ་དོན་དེ་རྗོད་བྱེད་ཀྱི་ངག་ལ་བརྟེན་པ་དང་། རྗོད་བྱེད་ཀྱི་ངག་དེ་ཡང་བརྡ་
སྤྲོད་པའི་གྲོགས་ལ་བརྟེན་ནས་བརྒྱུད་དགོས་པས་ན་རྗོད་བྱེད་དག་པའི་རྒྱུ་དེ་བརྡ་
སྤྲོད་ལ་བཞག་ཆོག།
དེས་ན་བརྡ་སྤྲོད་རིག་པས་དགོས་མཁོ་ཆ་ཚང་སྐོང་ཐུབ་མིན་ནི་དེ་ཉིད་
ལ་བརྟེ ན་ནས་རྗོད་བྱེད་རྣམ་དག་ཅིག་སྒྲུབ་ནུས་དང་མི་ནུས་ལ་རག་ལས་ཤིང་།
རྗོད་བྱེད་ཀྱི་ངག་དེ་ཡིས་རང་གི་དགོས་མཁོ་ཆ་ཚང་བ་ཞིག་སྐོང་ཐུབ་མིན་ནི་
དེ་ཉིད་ལ་བརྟེན་ནས་བརྗོད་བྱ་རྣམ་པར་དག་ལ་ཆ་ཚང་བ་ཞིག་སྒྲུབ་ནུས་དང་མི་
ནུས་ལ་བཞག་དགོས། དེས་ན་སུམ་རྟགས་ལ་བརྟེན་ནས་རྗོད་བྱེད་ཀྱི་ངག་གང་



80 བོད་ཀྱི་བརྡ་སྤྲོད་ནག་ཊིཀཿ
ཞིག་གིས་བརྗོད་བྱའི་དོན་གང་ཞིག་ཆ་ཚང་བ་གཏན་ལ་དབབ་ཐུབ་ན་སུམ་རྟགས་
དེ་བརྡ་སྤྲོད་རིག་པའི་དགོས་མཁོ་ཆ་ཚང་སྐོང་ཐུབ་པར་ངོས་འཛིན་བྱེད་དགོས།
དེ་ལས་ལྡོ ག་སྟེ་སུམ་རྟགས་ལ་བརྟེན་ནས་རྗོད་བྱེད་ཀྱི་ངག་གང་ཞིག་གིས་བརྗོད་
བྱའི་དོན་གང་ཞིག་ཉི་ཚེ་བ་ལས་གཏན་ལ་དབབ་ཐུབ་ཀྱི་མི་འདུག་ན་སུམ་རྟགས་
ཀྱིས་བརྡ་སྤྲོད་རིག་པའི་དགོས་མཁོ་ཆ་ཚང་སྐོ ང་མི་ཐུབ་པར་ངོས་འཛིན་བྱེད་
དགོས། རང་རེའི་སུམ་རྟགས་ལ་བརྟེན་ནས་འཇིག་རྟེན་ཉེར་སྤྱོད་ཀྱི་དགོས་མཁོ་
ཙམ་མ་ཟད་འཇིག་རྟེན་ལས་འདས་དང་མ་འདས་པའི་རྣམ་གཞག་ཆེས་ཤིན་ཏུ་ཕྲ་
བ་རྣམས་ཀྱང་གཏན་ལ་དབབ་ཐུབ་ཀྱི་ཡོད་ན་སུམ་རྟགས་ཀྱིས་བོད་ཀྱི་བརྡ་སྤྲོད་པའི་
དགོས་མཁོ་ཆ་ཚང་སྐོང་ཐུབ་མིན་གྱི་རྣམ་རྟོག་སྐྱེན་པོ་དེ་རིགས་དོན་མཐུན་ཡེ་ནས་
མིན་པ་ད་གཟོད་ང་ཚོས་ངེས་ཤེས་འདྲོང་ཐུབ་ངེས་ཡིན།།
དཔེར་ན་ལུང་སྡེ་སྣོད་གསུམ་ནི་རྗོད་བྱེད་ཀྱི་ངག་ཞིག་ལ་བཞག་ཆོག་ཅིང་།
དེ་ཡི་བསྟན་དོན་ལྷག་པའི་བསླབ་པ་གསུམ་ནི་བརྗོད་བྱའི་དོན་དེར་ངོས་འཛིན་
པ་ཡིན། བོད་ཡིག་གཏན་ལ་ཕབ་པའི་རྗེས་སུ་བྱུང་བའི་བོད་སྐད་དུ་བཞུགས་
པའི་ལུང་སྡེ་སྣོད་གསུམ་གྱི་གསུང་རབ་རྣམས་ད་ལྟ་ང་རང་ཚོའི་དཔེ་མཛོད་ཁང་
རྣམས་སུ་བཞུགས་པར་གསོལ་བ་དེ་རྣམས་ཡིན་ཅིང་། སྡེ་སྣོད་དེ་དག་གིས་བརྗོད་
བྱའི་བསླབ་གསུམ་འཁྲུལ་མེད་བསྟན་པའི་ལག་རྗེས་སུ་བོད་གངས་ཅན་གྱི་ལྗོངས་
སུ་མཁས་གྲུབ་ཟམ་མ་ཆད་པ་བྱུང་བ་ཡིན། ལུགས་ལྡོ ག་གི་དབང་དུ་བྱས་ན།
བརྗོད་བྱ་བསླབ་གསུམ་ཕུན་སུམ་ཚོགས་པ་ལ་བརྟེ ན་ནས་རྗོད་བྱེད་ལུང་སྡེ་སྣོད་
གསུམ་རྣམ་དག་ཏུ་གྲུབ་ཅིང་། རྗོད་བྱེད་ཡང་དག་པ་ལ་བརྟེན་ནས་སྐད་ཡིག་ཕུན་
སུམ་ཚོགས་པར་གྲུབ་བོ། །སྐད་ཡིག་ཕུན་སུམ་ཚོགས་པ་ལ་བརྟེན་ནས་དེ་ཡི་བརྡ་
སྤྲོད་ཕུན་སུམ་ཚོགས་པ་ལས་ཀྱིས་གྲུབ། དེར་བརྟེན་སུམ་རྟགས་ཀྱིས་བོད་ཀྱི་བརྡ་



་
སུམ་རྟགས་ཀྱིས་་་་་དགོས་མཁོ་ཆ་ཚང་སྐོང་ཐུབ། 81
སྤྲོད་རིག་པའི་དགོས་མཁོ་ཆ་ཚང་སྐོང་ཐུབ་པ་ཡིན། འབྲས་དང་དྷ་ལིས་བཀྲེས་
པ་མེད་པར་བཟོ་ཐུབ་བཤད་པར་བག་ལེབ་ཅི་ཕྱིར་ཟ་གི་ཡོད་ཅེས་དྲི་བ་མི་གནང་
བར་ཞུ།།
འོ་ན་ང་ཚོས་སུམ་རྟགས་གཉིས་གཅིག་པུར་སློ བ་སྦྱོང་བྱས་ཏེ་སྐད་ཡིག་
གི་ནུས་པ་ཡོངས་སུ་རྫོགས་ནུས་སམ་ཟེ ར་ན། འདི ་ཡི་གོ་དོན་ནི་སུམ་རྟགས་
གཉིས་གཅིག་པུར་སློ བ་སྦྱོང་བྱས་པས་སྐད་ཡིག་གི་ནུས་པ་ཡོངས་སུ་རྫོགས་
པའི་གོ་དོན་གཏན་ནས་མིན། འདིར་བཤད་པའི་དམིགས་ཡུལ་ནི་སུམ་རྟགས་
གཉིས་ལ་བརྟེན་ནས་བོད་ཀྱི་སྐད་ཡིག་གི་གཤིས་ཀ་ཇི་ལྟར་ཡིན་པ་ཤེས་པ་དང་།
དེ་ལ་བརྟེན་ནས་རྗོད་བྱེད་རྣམ་དག་ཅིག་སྒྲུབ་སྟེ་བརྗོད་བྱའི་དོན་ཕྱིན་ཅི་མ་ལོག་
པ་གཏན་ལ་དབབ་ཐུབ་ཀྱི་ཡོད་པའི་སྒྲུབ་བྱེད་ཙམ་བཀོད་པ་ལས་ཆོས་ཀྱི་གཞུང་
ནས་བཤད་པའི་འདོད་ཆུང་ཆོག་ཤེས་ལྟ་བུ་འདིར་ཡང་སློབ་དགོས་པའི་དོན་མིན་
པ་མཁྱེན་པར་མཛོད།།
ལར་ནས་རང་རེའི་སྟོན་པས་མི་ལོ་ཉིས་སྟོང་དྲུག་བརྒྱ་གཉིས་ཀྱི་སྔོན་ལོར་
བདེན་བཞིའི་ཆོས་འཁོར་བསྐོར་ནས་འདུས་བྱས་ཐམས་ཅད་མི་རྟག་པའོ། །ཞེས་
གསུངས་པའི་གོ་དོན་དེ་ཆོས་བཤད་ཙམ་མིན་ཞིང་། འདི་ནི་དངོས་པོའི་གནས་
སྟངས་གང་ཡིན་གསལ་བཤད་བྱེད་པའི་བདེན་པ་ཆེན་པོ་ཞིག་ཡིན། ང་ཚོས་རང་གི་
སྐད་ཡིག་འདི་ལ་སྔ་ཕྱི་བར་གསུམ་དུ་འགྱུར་བ་སོང་ཡོད་པ་ཁས་ལེན་དགོས་ཤིང་།
དེའི་དབང་གིས་བོད་ཀྱི་བརྡ་སྤྲོད་ལ་ཡང་མངོན་དང་མི་མངོན་སྣ་ཚོགས་ཀྱི་སྒོ་ནས་
འགྱུར་བ་སོང་ཡོད་པ་དོན་གྱིས་གྲུབ། ཆོས་རྒྱལ་སྐབས་ནས་ཀྱང་དགོས་མཁོའི་
དབང་གིས་སྐད་དང་འགྱུར་ལ་བཀས་བཅད་བྱུང་བ་ལས་ཀྱང་འདི་སྐོར་ང་ཚོས་ཁས་
ལེན་བྱེད་ཐུབ། བཀས་བཅད་ཀྱི་གོ་དོན་ཡང་ཡེ་ཤེས་རབ་གསལ་གྱིས།



82 བོད་ཀྱི་བརྡ་སྤྲོད་ནག་ཊིཀ
དེ་ལ་བཀས་བཅད་རི མ་པར་བྱུང་བ་ནི་བོད་ཡིག་འདི་སྐད་དང་ཡེ་མི་
མཐུན་པས་མཐུན་པར་བཅོས་པ་མིན་པར་ཟོར་ཇེ་ཡངས་དང་སྟབས་ཇེ་
བདེ་བརྡ་རྣམས་ཆ་འཇོག་མེད་པར་ཡ་མ་ཟུང་དུ་མི་གྱེས་ཤིང་ཀུན་མཐུན་
གོ་དོན་ཡོད་པ་སོགས་ལ་དགོངས་པར་སེམས་ཏེ། དཔེར་ན་ཡུལ་ལུང་
ཁག་ལ་ལར་མི་དང་མིང་ལྟ་བུ་གསར་བཅད་མ་བྱུང་བའི་སྔོན་སྐད་དང་
མཐུན་ཡང་ད་ལྟ་མི་དང་མིང་དུ་བཅོས་པ་ཡིན།།༡
ཞེས་གསལ། དེས་ན་ང་ཚོས་སུམ་རྟགས་གཉིས་ཀྱི་སྔ་ཕྱིའི་འགྲེལ་པ་གང་མང་
མང་ལ་སློབ་སྦྱོང་བྱས་ཏེ་རྩ་བའི་གཞུང་ནང་མངོན་དང་མི་མངོན་པ་ཇི་སྙེ ད་ལ་
ཐོས་བསམ་གྱི ས་སྒྲོ་འདོགས་ལེགས་པར་དེ་ངེས་པའི་སྟེ ང་དུ་སྐད་ཡིག་གི་སྒྱུ་
རྩལ་ལ་མཁོ་བའི་ལེགས་བཤད་རྣམས་གནས་དུས་དང་འགྱུར་བའི་དབང་གིས་
བྱུང་བ་རྣམས་ཁ་སྣོན་དང་དུས་བསྟུན་གྱིས་ཕུན་སུམ་ཇེ་ཚོགས་སུ་གཏོང་དགོས།
འོན་ཀྱང་འདི་ཡི་གོ་དོན་སུམ་རྟགས་གཉིས་ཀྱིས་བོད་ཀྱི་བརྡ་སྤྲོད་རིག་པའི་དགོས་
མཁོ་ཆ་ཚང་སྐོང་མི་ཐུབ་པའི་གོ་དོན་ཡང་གཏན་ནས་མིན། གང་ཞིག་གི་དགོས་
མཁོ་སྐོང་ཐུབ་མིན་གྱི་དོན་ནི་མཐུན་རྐྱེན་གང་ཞིག་ཡོད་མེད་ལ་འཇོག་མི་རུང་
ཞིང་། དེ་ཡི་གོ་དོན་ནི་མཐུན་རྐྱེན་གང་ཞིག་དགོས་པ་དེ་ཡོད་མེད་ལ་འཇོག་གི།
རང་ལ་དགོས་མཁོ་མེད་ཚེ་དེ་ཉིད་མེད་ཀྱང་ཆ་མ་ཚང་བ་དང་ཞན་ཆར་བརྩི་མི་
རུང་། དཔེར་ན་གནའ་བོའི་རྒྱལ་པོ་རྣམས་ལ་ཀམ་པུའི་ཊར་གྱི་མཐུན་རྐྱེན་མེད་
ཀྱང་དེ་ཉིད་མེད་པ་དེ་དག་གི་དགོས་མཁོ་ཆ་མི་ཚང་བར་མི་འགྱུར་བ་བཞིན་ནོ།།
མཐུན་རྐྱེ ན་གང་ཞིག་རང་ཉིད་ལ་ཤིན་ཏུ་མཁོ་ཡང་དེ་ཉིད་མེད་ཚེ་ཞན་
ཆར་འགྱུ ར་ཞི ང་། དེ ས་ན་སུམ་རྟགས་གཉི ས་ནི ་བརྒྱ་ཕྲག་བདུ ན་པའི་ནང་
བརྩམས་པར་གྲགས་པའི་བསྟན་བཅོས་ཤིག་ཡིན་ཞིང་། དེ ་དང་དེའི་དགོས་



སུམ་རྟགས་ཀྱིས་་་་་དགོས་མཁོ་ཆ་ཚང་སྐོང་ཐུབ། 83
མཁོ་ཡང་དེའི་དུས་ཀྱི་སྤྱི་ཚོགས་ཀྱི་དགོས་མཁོ་དང་སྐད་ཀྱི་གཤིས་ཀར་ཞིབ་
འཇུག་འབུར་དུ་ཐོན་པའི་ལེགས་བཤད་རྨད་དུ་བྱུང་བ་ཞིག་ཡིན་པ་ལས་ཕྱི་
རབས་པ་རྣམས་ཀྱིས་ཞན་ཆར་བརྩི ར་རུང་བའི་བསྟན་བཅོས་ཤིག་ག་ལ་ཡི ན།
སུམ་རྟགས་གཉིས་ཀྱི་ནང་དངོས་སུ་མ་འཁོད་པའི་ཕྲད་ཇི་སྙེ ད་ཅིག་ཡོད་ཅིང་།
དེ་དག་ཕྱི་རབས་པའི་བརྡ་སྤྲོད་སྨྲ་བ་རྣམས་ཀྱིས་མི་ཉམས་གོང་སྤེལ་དང་ཉམས་
པ་སོར་ཆུད་དུ་དགོངས་ཏེ་དུས་ཀྱི་འཕོ་འགྱུར་གྱི་དགོས་མཁོའི་རྗེས་སུ་འབྲངས་
ཏེ་ཁ་སྐོང་ཐུབ་ན་གནས་སྐབས་ཐམས་ཅད་དུ་སུམ་རྟགས་ཀྱི་གཞུང་དེ་དགོས་མཁོ་
དང་ལྡན་པར་འགྱུར། རང་རེའི་སུམ་རྟགས་ཀྱི་གཞུང་འདི་ནི་ཆོས་ཀྱི་སྐད་ཡིག་
གཅིག་པུའི་ཆེད་དུ་མིན་ལ། འདི་ནི་བོད་ཀྱི་ཁྱོན་ཡོངས་སུ་ཁྱབ་པའི་ཐུན་མོང་སྤྱི་
ཚོགས་ཀྱི་སྐད་ཡིག་གི་བརྡ་སྤྲོད་ཀྱི་རྩ་ཁྲིམས་ལྟ་བུ་ཡིན།། །
སོག་པོ་ལྟ་བུ་ལ་མཚོན་ན་སུམ་རྟགས་དང་མཐུན་པའི་བོད་ཀྱི་སྐད་ཡིག་དེ་
ཆོས་སྐད་འབའ་ཞིག་ཏུ་ཟད་ཅིང་། རང་གི་སྐད་ནི་བོད་ཡིག་ནང་འབྲི་དགོས་
དོན་མེད་ལ། འབྲི་ཐུབ་ཀྱི འང་མེད་ངེས། འོན་ཀྱང་དེ ང་སང་འབྲུག་དང་
འབྲས་ལྗོ ངས་ལྟ་བུར་མཚོན་ན་བོད་ཀྱི་སྐད་ཡིག་དེ་ཆོས་སྐད་ཁོ་ནར་བརྩིས་
ཏེ་རྒྱུན་སྤྱོད་ཀྱི་སྐད་དེ ་ཁ་སྐད་ཁོ་ནར་གཞི་བཅོལ་ཏེ་སྤེ ལ་བཞིན་ཡོད་རུང་།
འབྱུང་འགྱུར་ཁོང་རྣམས་ལ་སྐད་ཡིག་དང་འབྲེལ་བའི་དཀའ་ངལ་དེ་རི་ལུག་པ་
ཐག་པས་མི་འདུམ་པའི་དཔེ་ལྟར་འགྱུར་ཉེན་ཡོད། ལ་དྭགས་དང་མོན་པ་རྣམས་
ཀྱིས་དེ་དག་ལས་བསླབ་བྱ་བླངས་ཏེ་ཡིག་འབྲི་བྱེད་སྐབས་ཁ་སྐད་ཁོ་ནར་གཞི་
མ་བཅོལ་བར་གལ་འགངས་ཆེ་སར་ཁ་སྣོ ན་བཅུག་སྟེ ་ཁ་སྐད་དང་ཆོས་སྐད་
གཉིས་ཀ་སྐད་ཡིག་གཅིག་རང་དུ་ངོས་འཛིན་གནང་ནས་སྲུང་སྐྱོབ་བྱས་པ་དེ་ཏན་
ཏན་སྐད་ཡིག་སྲུང་སྐྱོབ་ཐད་བྱས་རྗེས་ཆེན་པོ་བཞག་པར་སེ མས་བཞིན་ཡོད།



84 བོད་ཀྱི་བརྡ་སྤྲོད་ནག་ཊིཀ
བོད་པ་རྣམས་ལ་ནི་སྔར་ནས་ད་བར་བརྡ་སྤྲོད་དང་མཐུན་པའི་བྲིས་མ་གང་ཞིག་
ལ་ཡང་སྟོད་མངའ་རིས་ནས་སྨད་རྒྱའི་མཆོད་རྟེན་དཀར་པོ་བར་དཀའ་ངལ་འཕྲད་
པའི་ལོ་རྒྱུས་མེད། འདི་ཡང་སུམ་རྟགས་གཉིས་ཀྱིས་བོད་ཀྱི་བརྡ་སྤྲོད་རིག་གནས་
ཀྱི་དགོས་མཁོ་ཆ་ཚང་སྐོང་ཐུབ་པའི་གསལ་བཤད་ཅིག་ཏུ་འགྱུར་བའོ།།
ཐབས་ལ་མཁས་ཤིང་ཐུགས་རྗེ་ཆེ་བ་བདག་ཅག་གི་སྟོ ན་པ་བཀའ་དྲི ན་
ཅན་གྱིས་འགྲོ་བ་སེ མས་ཅན་རྣམས་སྡུ ག་བསྔལ་མཐའ་དག་ལས་གྲོལ་ཕྱི ར་
གདུ ལ་བྱའི་བསམ་པ་དང་མཐུན་པར་གྲུབ་མཐའ་བཞི་དང་ཐེག་པ་གསུམ་ཅི་
རིགས་ཀྱི་སྒོ་ནས་ཆོས་ཚུལ་ཇི་སྙེ ད་ཅིག་བཀའ་སྩལ་བ་ལ་བརྟེ ན་ནས་སྐྱེས་བུ་
དམ་པ་གྲངས་ཀྱིས་མི་ཆོད་པ་ཞིག་མངོན་པར་རྫོགས་པར་སངས་རྒྱས་པ་དང་།
གྲུབ་པའི་རྒྱལ་མཚན་གྱི་རྩེ་མོར་སོན་པ། ལམ་སྣ་འདྲེན་པའི་དགེ་བའི་བཤེས་གཉེན་
སྔ་ནས་ད་བར་ཟམ་མ་ཆད་པར་བྱོན་དང་འབྱོན་པར་འགྱུར་བ་ལ་ཐེ་མི་ཚོམ་ཞིང་།
འདི་དག་གིས་གང་ཞིག་འཆད་པར་འདོད་པ་དེ་ནི་ཆོས་ཚུལ་དེ་དག་གིས་མངོན་མཐོ་
ངེས་ལེགས་ཀྱི་གོ་འཕང་མངོན་དུ་བྱེད་པ་དང་། མ་མཐར་ཡང་མི་ཚེ་བཟང་མཐར་
འཁྱོལ་བ་ལ་གདམས་ངག་ཚང་ལ་མ་ནོར་བ་ཡིན་ཞེས་པ་འདི་ཡིན།།
འོན་ཀྱང་འགའ་ཞིག་གིས་ང་ཚོ་འཚོ་གནས་པ་ཡིན། ཆོས་ཀྱིས་འཚོ་གནས་པ་
ལ་དེ་ཙམ་དགོས་མཁོ་སྒྲུབ་མི་ནུས། དེས་ན་ཆོས་ཚུལ་དེ་དག་སྤྱི་ཚོགས་ཡར་རྒྱས་
ཀྱི་གེགས་སུ་སྨྲ་བ་རྣམས་ལ་དོན་མཐུན་གྱི་གསལ་བཤད་ཅིག་དགོས་ཀྱང་སྐབས་དང་
མ་འབྲེལ་བའི་སྐྱོན་དུ་འགྲོ་བར་དོགས་ནས་མི་སྨྲ་བའི་བརྟུལ་ཞུགས་འཛིན་པར་བྱེད།
དེ་དག་གི་ཞེ་ཕུགས་ཀྱི་མངོན་འདོད་ནི་ཚན་རིག་ལ་བརྟེན་ནས་སྤྱི་ཚོགས་འཚོ་ནུས་
པ་དེ་རྩལ་དུ་འདོན་ཕྱིར་ཡིན་པར་སེམས། ༧གོང་ས་༧སྐྱབས་མགོན་ཆེན་པོས་
སྔ་ཕྱི་བར་གསུམ་དུ་ཕྱི་ནང་མཁས་པ་བརྒྱ་ཕྲག་བརྒལ་བར་བགྲོ་གླེང་དང་འབྲེལ་



སུམ་རྟགས་ཀྱིས་་་་དགོས་མཁོ་ཆ་ཚང་སྐོང་ཐུབ། 85
འདྲིས་བྱུང་བའི་ཉམས་མྱོང་ཟབ་ཅིང་རྒྱ་ཆེ་བ་བློས་མི་འཁྱུད་པ་ཇི་སྙེད་ཅིག་ཡོད་
པ་རྣམས་ནི་བོད་ཡིག་ལས་དབྱིན་ཇིའི་སྐད་ཡིག་ནང་མང་བར་བཞུགས་ཡོད།
དེ་དག་ལས་གཅིག་ནི་དེང་གི་དུས་སུ་སློབ་གྲྭའི་སློབ་སྦྱོང་ནང་ཙམ་མ་ཟད་དགོན་
སྡེ་གྲྭ་ཚང་གི་ནང་དུའང་ཚན་རིག་གི་ཤེས་བྱ་དང་ལྷག་པར་ཨང་རྩིས་དང་འབྲེལ་
བའི་ཤེས་བྱར་དོ་སྣང་བྱེད་དགོས་བཀའ་སློབ་རིམ་པར་ཕེབས་པ་མ་ཟད། ༧གོང་
ས་མཆོག་གིས་སྩལ་བའི་དགོན་སྡེའི་བཅའ་ཡིག་གི་ནང་དུའང་དེ་ལྟར་འཁོད་ཡོད།
འོན་ཀྱང་འདི་ཡི་གོ་དོན་ནི་སྟོན་པས་ཆོས་ཚུལ་གསུངས་པ་རྣམས་ཆ་མ་ཚང་བའི་
དོན་མིན་ཞིང་། དེ་ལྟ་ན་ཡང་དུས་དང་སྤྱི་ཚོགས་ཀྱི་དགོས་མཁོའི་དབང་གིས་
དགོན་སྡེའི་སློབ་གཉེར་ལ་ཡང་ཚན་རིག་ལྟ་བུའི་སློབ་ཚན་གསར་སྣོན་དགོས་ཀྱི་
ཡོད་པ་གསལ་པོ་ཆགས་ཡོད།།
དེ་བཞིན་རང་རེའི་བརྡ་སྤྲོད་ལ་ཡང་ཁ་སྣོ ན་དང་ཡར་རྒྱས་ངེས་པར་དུ་
གཏོང་དགོས་པ་ཡིན་ཅིང་། དེ ་ལྟ ར་བྱས་པས་སུམ་རྟགས་ཀྱི་གཞུང་འཐུས་ ་
ཚང་མིན་པའི་རྣམ་རྟོག་སྐྱེ་ག་ལ་དགོས། སྤྱིར་བཏང་བརྡ་སྤྲོད་ཀྱི་ལོ་རྒྱུས་སྨྲ་
བ་རྣམས་ཀྱིས་ཐོན་མིས་བརྡ་སྤྲོད་ཀྱི ་གཞུང་བརྒྱད་བརྩམས་པར་འདོད་ཅིང་།
སུམ་རྟགས་གཉིས་ནི་གཞུང་བརྒྱད་པོ་གང་རུང་གི་ནང་གསེས་ཀྱི་གཞུང་རེ་རེ་བ་
ཡིན་པ་ལས་གཞུང་གཉིས་རང་རྐང་ཆ་ཚང་བ་ཡིན་པར་ངོས་འཛིན་བྱེད་ཀྱི་མེད།
དེ་ལྟར་དངོས་འབྲེལ་ཡིན་ན་གོང་དུ་ཁོ་བོས་སུམ་རྟགས་གཉིས་ཀྱིས་བོད་ཀྱི་བརྡ་
སྤྲོད་རིག་པའི་དགོས་མཁོ་ཆ་ཚང་སྐོང་ཐུབ་སྨྲས་པ་དེ་དོན་ལ་མི་གནས་པ་ལྟ་
བུ་ཞིག་ཏུ་འགྱུར། འོན་ཀྱང་དེ ་ལྟར་མི་འགྱུར་ཏེ་གོང་དུ་སྨྲས་ཟིན་པའི་ཕྱིར།
འོ་ན་བརྡ་སྤྲོད་ལོ་རྒྱུས་སྨྲ་བ་རྣམས་ཀྱིས་ཅི་ཕྱིར་དེ་ལྟར་སྒྲོ་འདོགས་དཔྱོད་པ་ཡིན་
ཟེར་ན། འདི་ནི་ཞིབ་ཏུ་བསམ་དགོས་པའི་གནད་ཅིག་ཏུ་སེམས་སོ།།



86 བོད་ཀྱི་བརྡ་སྤྲོད་ནག་ཊིཀཿ
བརྡ་སྤྲོད་ལོ་རྒྱུས་སྨྲ་བ་རྣམས་ཀྱིས་དེ་ལྟར་སྨྲས་པའི་རྒྱུ་མཚན་གང་ཞིག་ཡིན་
པ་རང་གི་བསམ་ངོ་ལ་ལྟོས་ཏེ་སྨྲས་ན། ཁོང་རྣམས་ཀྱིས་སུམ་རྟགས་གཉིས་ཀྱི་ནང་
དོན་ལ་ཡེ་ནས་མ་དགོངས་པར་མཇུག་བྱང་དུ་འཁོད་པའི་ཡིག་ཕྲེང་རེ་ཟུང་དེ ར་
གཙིགས་ཆེར་བཟུང་བས་ལན་པ་ཡིན། ཡང་ན་ལེགས་སྦྱར་ལ་བརྡ་སྤྲོད་ཀྱི་གཞུང་
ཆེན་པོ་བརྒྱད་ཡོད་པས་དེ་དང་སྒོ་བསྟུན་ནས་མཇུག་བྱང་གི་ཡིག་ཕྲེང་རེ་ཟུང་ཤིན་
ཏུ་བཙན་པའི་དབང་དུ་བྱས་ནས་དེ་ལྟར་སྨྲས་པའང་ཡིན་སྲིད་དོ། །སྡེ་སྲིད་སངས་
རྒྱམ་གྱི་བི ཌུརྱ་གཡའ་སེལ་གྱི་རྗེས་སུ་འབྲང་ནས་ཚེ་ཏན་ཞབས་དྲུང་གིས།
རྒྱ་གར་ན་སྒྲ་ཡི་བསྟན་བཅོས་ཆེན་པོ་བརྒྱད་ཡོད་པ་དང་ཚུལ་མཚུངས་
པར་བརྩམས། ད་ལྟ་སུམ་ཅུ་བ་དང་རྟགས་འཇུག་གི་རྩ་བ་གཉིས་ལས་དེ་
འཕྲོས་དྲུག་བསྟན་པ་སྔ་དར་དང་ཕྱི་དར་གྱི་མཚམས་སུ་ནུབ་ནས་དཔེ་མ་
བྱུང་བས་ན་ཤིན་ཏུ་ཕངས་ཆེ་ལ། དེའི་ཕྱིར་ད་ལྟའི་སུམ་རྟགས་ཀྱི་གཞུང་
དུ་ད་དྲག་གི་རྗེས་སུ་གང་ཐོབ་ཀྱི་ཚིག་ཕྲད་དང་བྱ་བྱེད་ལས་གསུམ་དང་
སྐུལ་ཚིག་མིང་རྐྱང་གི་དག་ཡིག་ཡོངས་རྫོགས་ཀྱི་བསྒྲུབ་གཞི་རྣམས་
དངོས་བསྟན་དུ་མ་བྱུང་བ་ནི་གནད་དེ་ལ་ཐུག་གོ།།
ཞེས་གསལ། སྐད་ཀྱི་གཤིས་ཀ་ལ་ཡོད་པའི་ཡི་གེའི་འགྲོ་སྟངས་ཡོངས་སུ་རྫོགས་པ་
བརྡ་སྤྲོད་པའི་གཞུང་ནང་སླེབས་པའི་ངེས་པ་མེད་པར་མ་ཟད་དགོས་པའང་དེ་ཙམ་
མ་མཆིས། གང་ཞིག་ལ་བརྟེན་ནས་ངག་གི་སྨྲ་བརྗོད་ཆ་ཚང་བ་ཞིག་འབྲི་མ་ཐུབ་
སྟེ་བརྗོད་བྱ་དོན་ལྡན་དུ་མི་འགྱུར་གྲང་ན་ངག་གི་སྨྲ་བརྗོད་གང་གི་རྒྱུར་བརྡ་སྤྲོད་
པ་བཞུགས་པ་དེ་ཉིད་ཆ་མ་ཚང་བར་ངོས་འཛིན་བྱེད་ཆོག །སྐད་ཀྱི་གཤིས་ཀའམ་
སྐད་ཡིག་གི་འགྲོ་སྟངས་ནི་བརྡ་སྤྲོད་ཀྱི་རྒྱ་ཁྱོན་ལས་ཆེས་ཤིན་ཏུ་རྒྱ་ཆེ་བ་ཡིན།།



སུམ་རྟགས་ཀྱིས་་་་དགོས་མཁོ་ཆ་ཚང་སྐོང་ཐུབ། 87
འོན་ཀྱང་སྐད་ཀྱི་ཐུན་མོང་མིན་པའི་གཤིས་ཀ་གང་ཞིག་ངེས་པར་དུ་བརྡ་
སྤྲོད་པའི་ནང་སླེབས་དགོས་པ་གང་ཞིག་ལ་མ་སླེ བས་པའི་སྐྱོན་ཡོད་ན་ཕྱི་རབས་
པ་རྣམས་ཀྱིས་ཉམས་ཞིབ་བྱས་ཏེ་སླེབས་པར་བཟོ་དགོས་པ་ནི་སྐད་ཡིག་དེ་ཉིད་
རྟག་ཏུ་གསོན་པོར་གནས་པའི་ཐབས་བྱུས་ཤིག་ཡིན།།
ཁོ་བོ་ཁ་སང་ཉིན་གཉིས་ཀྱི་སྔོན་དུ་བཞུགས་སྒར་དྷརྨ་ཤཱ་ལཱ་ནས་འཕགས་
ཡུལ་རྒྱལ་ས་འདི ་ལྡི་ལི་བརྒྱུད་བདེ ན་བཞིའི་ཆོས་འཁོ ར་གང་དུ་བསྐོ ར་བའི་
གནས་སུ་ཆགས་པའི་སློ བ་གཉེ ར་ཁང་འདི ར་བཅར་ཞིང་། བཞུགས་སྒར་
ནས་འདི་བར་གྲོང་དང་གྲོང་རྡལ་བརྒྱ་ཕྲག་བརྒལ་བ་ཡོད་པ་ཞུ་ཅི་ལ་དགོས།
འོན་ཀྱང་འགྲིམ་འགྲུལ་བྱེད་པོ་ཕལ་ཆེ་བས་བཞུགས་སྒར་ནས་ལྡི་ལི་བརྒྱུད་འདི་
གར་བཅར་ཞེས་སྨྲ་བར་ངེས་པ་ལས་གྲོང་དང་གྲོང་རྡལ་རེ་རེའི་མིང་ནས་སྨོས་ཏེ་
འདི་དག་ནས་བརྒྱུད་དེ་འོང་བ་ཡིན་ཞེས་པའི་འགྲེལ་བརྗོད་བྱེད་མཁན་ཉིན་མོའི་
སྐར་མ་ཙམ་དུ་ཟད། འོན་ཀྱང་ཉན་པ་པོ་རྣམས་ལ་གང་ཟག་ཆེ་གེ་མོ་དེ་བཞུགས་
སྒར་ནས་ལྡི ་ལི་བརྒྱུད་འདི་གར་བཅར་སྐབས་གྲོང་དང་གྲོང་རྡལ་བརྒྱ་ཕྲག་ཁ་
ཤས་བརྒལ་ཡོད་པ་མ་བཤད་ཀྱང་གོ་ཐུབ། གལ་ཆེ་དོན་ཆེན་གང་ཞིག་ཡིན་པ་དེ་
ནི་འདི ་གར་སླེ བས་ནས་རང་གི་ལས་འགན་གང་ཞིག་སྒྲུབ་དགོས་པ་དེ་ཡིན་ཅིང་།
དེ་ཚུལ་བཞིན་སྒྲུབ་མ་ཐུབ་ན་འགྲིམ་འགྲུལ་གྱི་བཤད་པའི་ནང་ལམ་བར་གྱི་གྲོང་
དང་གྲོང་རྡལ་རེ་རེའི་མིང་དང་བཅས་པ་འཁོད་ཡོད་ཀྱང་བཤད་པ་དོན་དང་ལྡན་
པར་མི་འགྱུར་ཞིང་། དེ་ཚུལ་བཞིན་སྒྲུབ་པའི་བཤད་པ་རྨད་དུ་བྱུང་བ་ཞིག་ཡོད་ཚེ་
ལམ་བར་གྱི་བཤད་པ་དེ་རིགས་མེད་ཀྱང་བཤད་པ་དོན་དང་ལྡན་པར་འགྱུར་བ་ཡིན།
དེས་ན་སུམ་རྟགས་གཉིས་ཀྱི་རྩ་གཞུང་ནང་ངེས་པར་དུ་འཁོད་དགོས་པའི་ཡི་གེའི་
གནད་མི་ཉུང་བ་ཞིག་ཅི་ཕྱིར་མ་འཁོད་ཟེར་བ་དེ་ནི་དཔྱོད་ལྡན་གྱི་དོགས་པ་དང་དྲི་



88 བོད་ཀྱི་བརྡ་སྤྲོད་ནག་ཊིཀཿ
བ་གལ་ཆེན་ཞིག་ཡིན། དཔེར་ན། གཞུང་དེ་དག་གི་ནང་ཡ་སྟ་དང་ར་སྟ་ལ་སྟ་ཝ་
སྟ༑ ར་མགོ་དང་ལ་མགོ་ས་མགོ་ལ་སོགས་ཅི་ཕྱིར་མ་སླེབས་པ་ཡིན། དེ་བཞིན་
ཡང་འཇུག་གི་སྐོར་དང་ཞིང་སོགས་ཀྱི་ཕྲད་བཅོ་ལྔ་སོགས་ཅི་ཕྱིར་མེད་པ་ཡིན།
མདོར་ན་སྦྱར་བྱ་ཡི་གེའི་རྣམ་གཞག་ཀྱང་ཆ་ཚང་བ་ཞིག་བསྟན་མེད་ན་ད་དུང་སུམ་
རྟགས་གཉིས་ཀྱིས་བོད་ཀྱི་བརྡ་སྤྲོད་རིག་པའི་དགོས་མཁོ་ཆ་ཚང་བ་སྐོང་ཐུབ་ཅེས་
ཇི་ལྟར་སྨྲ་བར་སྤོབས་སམ་ཞེ་ན། བཤད་པར་བྱ་སྟེ། །
འདི་ནི་རྒྱུས་ཅན་གྱིས་ལོ་རྒྱུས་ཀློ ག་པ་དང་རྒྱུས་མེད་ཀྱིས་ལོ་རྒྱུས་ཀློ ག་པ་
གཉིས་ཀྱི་ཁྱད་པར་ལ་ཐུག་པ་དང་མཚུངས། རྒྱུས་ཅན་གྱིས་ལོ་རྒྱུས་ཀློག་སྐབས་
རྒྱབ་ལྗོངས་གང་ཞིག་དེ ར་གསལ་མེད་ཀྱང་གོ་ཐུབ་ཅིང་། འོན་ཀྱང་རྒྱུས་མེད་
ཞིག་གིས་ལོ་རྒྱུས་ཀློ ག་སྐབས་རྒྱབ་ལྗོ ངས་གང་ཞིག་ཡིན་པ་ཤེས་ཀྱི་མེད་པས་
དངོས་ཟིན་གྱི་བཤད་པ་ཙམ་ལས་སྔ་ཕྱིའི་འབྲེལ་ཡོད་ཀྱི་གནས་ཚུལ་ཆ་ཚང་བ་ཞིག་
རྟོགས་དཀའ། ཐོན་མིས་བརྡ་སྤྲོད་ཀྱི་རྩ་བ་རྩོམ་སྐབས་འཕགས་ཡུལ་ནས་འཁོར་མ་
ཐག་སུམ་རྟགས་ཀྱི་གཞུང་བརྩམས་པ་ག་ལ་ཡིན། དང་ཐོག་བོད་ཀྱི་སྐད་དང་དེ་ཡི་
སྒྱུ་རྩལ་ཁག་ལ་ཉམས་ཞིབ་ལེགས་པར་གནང་ཡོད་ཅིང་། དེ་ནས་ལེགས་སྦྱར་དང་
སྒྲ་གཅིག་པ་གང་ཡིན་གྱི་གསལ་བྱེད་རྣམས་ཟུར་བཏོན་བྱས་ཏེ་གསལ་བྱེད་ཉེར་
བཞི་ཐོབ་ཅིང་། དེ་དག་ཏུ་མེད་ཅིང་བོད་ཀྱི་སྒྲ་ལ་མཁོ་བའི་སྟོད་ཀྱི་ཅ་ཆ་ཇ་དང་།
སྨད་ཀྱི་ཞ་ཟ་འ་རྣམས་བསྣན་པར་བྱས་ཏེ་གསལ་བྱེད་སུམ་ཅུར་གཏན་ལ་ཕབ།
དེ་དག་གིས་བརྗོད་དོན་ཕྱིན་ཅི་མ་ལོག་པ་འདོན་ཕྱིར་མགོ་ཅན་དང་འདོགས་ཅན།
སྔོན་འཇུག་དང་རྗེས་འཇུག་སོགས་ཀྱི་རྣམ་གཞག་ཉམས་ཞིབ་ལས་བྱུང་བའི་རིག་
འཕྲུལ་ལ་བརྟེན་ནས་གཏན་ལ་ཕབ་ཅིང་། དེ་ནས་བརྗོད་དོན་གོང་འོག་མཚམས་
སྦྱོར་ལ་མཁོ་བའི་ཕྲད་དང་རྣམ་དབྱེ་རྣམས་རིམ་པར་གཏན་ལ་ཕབ་སྟེ་ད་གཟོད་ཡི་



སུམ་རྟགས་ཀྱིས་་་་་དགོས་མཁོ་ཆ་ཚང་སྐོང་ཐུབ། 89
གེའི་སྒྲོམ་གཞི་ཆ་ཚང་བ་ཞིག་གྲུབ་པ་ན་གཞི་ནས་སུམ་རྟགས་ཀྱི་རྩ་བ་སྐད་འདི་ཉིད་
ཀྱི་ནང་དུ་བརྩམས་པར་བདག་ཉིད་སེམས་སོ།།
དེས་ན་སུམ་རྟགས་ཀྱི་སྔོན་དུ་སྔོན་འགྲོའི་བརྡ་སྤྲོད་བརྩམས་ཡོད་པ་ནི་ལོ་
རྒྱུས་དང་རྒྱུ་མཚན་གཉིས་ཀའི་ཐོག་ནས་ཤེས་པར་སླ། སྔོན་འགྲོའི་བརྡ་སྤྲོད་དེ་
དག་ཐོན་མི་ཞལ་བཞུགས་སྐབས་ཐོན་མི་རང་ཉིད་ཀྱི་ཕྱག་ཏུ་ཡོད་པར་ངེས་ཤིང་།
གཞུང་གི་རྩ་གཞུང་ཞིག་བརྩམས་སྐབས་ཡོད་ཚད་ཀྱི་ཡོད་ཚད་རྩ་གཞུང་ནང་
འཇུག་མི་དགོས་པ་གནང་སྟེ་སྔོན་འགྲོའི་བཤད་པ་རྣམས་སྔོན་དུ་སོང་བའི་དབང་
གིས་མགོ་ཅན་དང་འདོགས་ཅན་སོགས་རྩ་གཞུང་ནང་དུ་མ་བཅུག་པ་ཡིན་གྱི།
དེ ་ལྟ ར་མ་བཅུག་ནའང་སུམ་རྟགས་ཀྱི་སློ བ་སྦྱོང་བྱེད་མཁན་ཀུན་ལ་མགོ་ཅན་
དང་འདོ གས་ཅན་མི་ཤེས་པའི་དཀའ་ངལ་དེ ང་སང་ཡང་ཡོང་གི་མེད་ན་སྔ་
དུས་སྔོན་འགྲོའི་གཞུང་རྣམས་ཡོད་པས་དེ་བས་ཀྱང་དཀའ་ངལ་འཕྲད་མི་སྲིད།
སྟབས་ལེགས་པ་ཞིག་ལ་སྔ་དུས་ཀྱི་གཞུང་དེ་རིགས་དེང་སང་རང་རེའི་འདྲེན་
བྱེད་ཀྱི་ཡུལ་དུ་གཞུང་རང་སོར་ཐོབ་ཏུ་མེད་ཀྱང་དེ་ཡི་ནང་དོན་རྣམས་ལོ་རྒྱུས་
དང་འགྲེལ་པ་ཁག་ཏུ་ཡོད་པས་སུམ་རྟགས་ཀྱི་གཞུང་རྩ་བར་བཟུང་སྟེ་འགྲེལ་པ་
རྣམས་ཀྱིས་སུམ་རྟགས་ཀྱི་གཞུང་འདི་ཉིད་དུས་དེང་སང་ཡང་གསོན་པོར་གནས་
པ་བྱས་ཡོད། སྔ་དུས་སྔོན་འགྲོའི་གཞུང་དེ་རིགས་ཡོད་པའི་ལོ་རྒྱུས་ཀྱི་ཁུངས་
སྐྱེལ་ཡང་ཉུང་ཉུང་མིན། ཐོན་མིའི་ཞལ་ལུང་ལས།
གཞན་ཡང་ལོ་རྒྱུས་ཀྱི་ཡི་གེ་སྔ་མ་རྣམས་སུ། ཐོན་མིའི་བརྩམས་
ཆོ ས་བགྲང་སྐབས། སུམ་རྟགས་ལས་གཞན། དང་པོ ་ཡི་གེའི་
རྣམ་འགྱུ ར་གྱི་བཟོ་བརྩམས་དང་། ཀ་མད་སུམ་ཅུར་བསྒྱུ ར་བ།



90 བོད་ཀྱི་བརྡ་སྤྲོད་ནག་ཊཾ ཀཿ
སྡེ བ་སྦྱོར་སྒྲིག་པའི་གཞི་མ། ཐོན་མིའི་མདོ་རྫིའི་སྒྲ་མདོ་ཟེ ར་བ་
རྣམས་ཡོད་པར་བཤད་ལ། ཁྱད་པར་དུ་རྒྱལ་རབས་གསལ་མེ་རྩོམ་པ་
པོ་ས་སྐྱ་བསོད་ནམས་རྒྱལ་མཚན་གྱིས་དེ་དག་དངོས་སུ་གཟིགས་སམ།
གང་ལྟར་རྒྱལ་རབས་དེ ར་ཐོན་མིས་ཡི་གེ་བཟོ་ཚུལ་རྒྱས་པར་ཤེས་
འདོད་ན་དེ ་དག་ཏུ་གཟི གས་ཤིག་ཅེས་གདམས་ཡོད། ཡར་འབྲོག་
པ་རིན་ཆེན་ཏོག་སོགས་ཀྱི་སུམ་རྟགས་འགྲེལ་བར་སྔགས་ཀྱི་བཀླག་
ཐབས་མུན་པའི་སྒྲོན་མེ་ཞེས་པ་ཡང་ཐོན་མིས་མཛད་པར་བྱས་པ་ལ།
ཞྭ་ལུ་ལོ་ཙཱ་བའི་སུམ་ཅུ་བའི་འགྲེལ་བའི་དབུར། ཐོན་མིས་མཛད་
པར་གྲགས་པའི་མུན་པའི་སྒྲོན་མེ་ནི་ཐོན་མིས་མཛད་སྲིད་ནའང་།
རྒྱ་གར་གྱི་སྐད་ཀློ ག་ཚུལ་ཡིན་གྱི་བོད་ཀྱི་སྐད་ལ་འཇུག་པ་མ་ཡིན་ནོ།།
ཞེས་གསུངས་པའི་ཚིག་ཟིན་ལྟར་ན་ཐོན་མིས་མཛད་པར་གྲགས་པའི་
མུན་པའི་སྒྲོན་མེ་ཞེས་པའི་བསྟན་བཅོས་ཤིག་ཀྱང་ཡོད་པར་མ་ཟད།
མཁས་པ་དེ་དག་གིས་གཟི གས་མྱོང་བའི་དན་རྟགས་ཀྱང་ཚིག་གི་ཟུར་
ལས་གསལ་ལོ། །འོན་ཀྱང་ད་ལྟ་དེ་དག་གི་དཔེ་རྒྱུན་ཤིན་ཏུ་རྙེ ད་དཀའ་
བས་བདག་ཅག་གི་མིག་ལམ་དུ་སྣང་བར་མ་གྱུར་ཏོ།།
ཞེས་གསལ། གཞན་ཡང་གཞུང་བྱེ་བྲག་པ་ཞིག་ཏུ་གནས་ཚུལ་ཤིན་ཏུ་གལ་ཆེན་
ཞིག་བསྐོར་ཏེ་བཤད་ཡོད་ན་ཀློག་པ་པོ་ཚོས་བསྐོར་ཏེ་བཤད་པ་དེ་ཉིད་རྒྱུ་མཚན་
དུ་བྱས་ཏེ་གནས་ཚུལ་ཤིན་ཏུ་གལ་ཆེན་དེ་ཉིད་མི་བཞེད་པར་གསུང་མི་རུང་།
དཔེར་ན། སྤྱོད་འཇུག་གི་དབུ་ནས། མཇུག་བར་གང་དུ་ཡང་མར་ཤེས་སྒོམ་ལུགས་
གསུངས་མེད་ཀྱང་མཁས་པའི་དབང་པོ་རྣམས་ཀྱིས་མན་ངག་སོ་སོའི་གསུང་ཚུལ་



སུམ་རྟགས་ཀྱིས་་་་དགོས་མཁོ་ཆ་ཚང་སྐོང་ཐུབ། 91
མི་འདྲ་བ་ཙམ་ལས་དོན་དུ་མར་ཤེས་ཀྱི་ལུགས་མི་བཞེད་པ་མི་སྲིད་པ་བཞིན་ནོ།།
དེ་བཞིན་སུམ་རྟགས་གཉིས་སུ་སྔོན་འགྲོའི་གནས་ཚུལ་མི་ཉུང་བ་ཞིག་བཤད་མེད་
ཀྱང་ཐོན་མིས་མི་བཞེད་པ་ག་ལ་སྲིད་ཅེས་ཞུ་བར་ཐལ།།
འོ་ན་དེང་སང་བོད་ཀྱི་སྤྱི་སྐད་ཅེས་པའི་གླེང་གཞི་ཞིག་ཐོན་དང་ཐོན་བཞིན་པ་
ཡིན་ན། སུམ་རྟགས་གཉིས་བོད་ཀྱི་སྤྱི་སྐད་ཀྱི་བརྡ་སྤྲོད་ཡིན་པར་མ་ངེས་སམ་ཞེ་ན།
བཤད་པར་བྱ་སྟེ། བོད་ལ་སྤྱི་སྐད་ཡོད་པས་མ་ཚད་སྤྱི་སྐད་ཚད་ལྡན་ཞིག་ཡོད་པར་
བདག་ཉིད་སེམས་སོ། །དེ་ཡི་རྒྱུ་མཚན་མང་པོ་ལྟ་ཅི་མངོན་སུམ་དུ་ཁས་ལེན་ཐུབ་
པ་གཅིག་ནི་སྟོད་མངའ་རིས་ནས་སྨད་རྒྱའི་མཆོད་རྟེན་དཀར་པོའི་བར་དུ་གནས་
པའི་གནས་སྐོར་བ་རྣམས་ས་གནས་གང་དུ་ཕེབས་ཀྱང་ས་གནས་སུ་སྐད་གྱུར་གྱི་
དགོས་མཁོ་བྱུང་མེད་པ་དེ་ཡིས་ཤེས་སོ། །དབུས་པའི་བླ་མ་མདོ་ཁམས་ཀྱི་དགོན་
སྡེ་རྣམས་སུ་ཕེབས་སྐབས་སྐད་འགྱུར་མི་དགོས་པ་དེ་བཞིན་མདོ་ཁམས་ཀྱི་བླ་མ་
དབུས་ནང་གི་དགོན་སྡེ་རྣམས་སུ་ཕེབས་པའི་སྐབས་ཀྱང་སྐད་འགྱུར་མི་དགོས་པ་
གཅིག་མཚུངས་ཡིན།།
མདོར་ན་ཡིག་སྐད་འདི་ཉིད་སྤྱི་སྐད་རང་ཡིན་པ་མ་གཏོགས་ཡིག་སྐད་ལས་
ལོགས་སུ་སྤྱི་སྐད་ཅིག་གཏན་ལ་དབབ་རྒྱུའི་འབད་རྩོལ་བྱས་པ་ཡིན་ན་རྨ་བྱའི་སྒྲོ་
མདོངས་ཀྱི་ཁ་དོག་རྒྱུ་གང་ལ་བརྟེན་ནས་བྱུང་བ་ཤེས་ཕྱིར་འབད་རྩོལ་བྱེད་པ་དང་
སྒོ་ཀུན་ནས་མཚུངས་སོ། །ཐོན་མིས་བོད་ཡིག་གཏན་ལ་ཕབ་སྐབས་བོད་ཡུལ་སྤྱིའི་
སྐད་ཀྱི་གཤིས་ཀར་ལེགས་པར་ཉམས་ཞིབ་བྱས་ཏེ་གཏན་ལ་ཕབ་པ་མ་གཏོགས་ཡུལ་
སྐད་བྱེ་བྲག་པ་ཞིག་གཙོར་འདོན་བྱས་ཏེ་གཏན་ལ་ཕབ་མེད་པའི་རྒྱུ་མཚན་དྲག་
ཤོས་ནི་ཡིག་སྐད་བྲིས་མས་ཆོལ་གསུམ་ཡོངས་ལ་གོ་དོན་འཁྲུལ་མེད་དུ་སྦྱིན་པ་
དེ་ཡིན། ཉན་ཤུལ་མཁྱེན་རབ་འོད་གསལ་གྱིས་ཀྱང་། །



92 བོད་ཀྱི་བརྡ་སྤྲོད་ནག་ཊིཀ
བོད་ཀྱི་སྤྱི་སྐད་ཅེས་པ་གང་ལ་ངོས་འཛིན་དགོས་ཤེ་ན། གོང་དུ་དེ བ་
དཀར་གྱི་ལུང་དྲངས་པ་བཞིན་བོད་ཀྱི་དཔེ་ཆ་ཞིག་ཆོལ་ཁ་གསུམ་གང་དུ་ཁྱེར་
ཡང་བོད་ཡིག་ཤེས་མཁན་ཞིག་ཡིན་ཕྱིན་ཀློ ག་ཐུབ་ལ་དོན་ཡང་གོ་བ་མ་ཟད།
བོད་ཡིག་མི་ཤེས་མཁན་ཞིག་ཡིན་རུང་དེའི་རྣ་བར་ཤེས་མཁན་གྱིས་བཀླགས་
ན་དེ ས་དོན་གོ་ཐུབ་པ་ཡིན། དེས་ན། བོད་ཀྱི་སྤྱི་སྐད་དངོས་ནི་བོད་ཡིག་ཡིན་
པས་བོད་སྐད་དང་བོད་ཡིག་གཉིས་ཁ་བྲལ་ཐབས་མེད་ཅིང་། ཐོག་མར་བོད་ཡིག་
བཟོ་སྐབས་བོད་སྐད་གཞིར་བཞག་ནས་བཟོས་པ་ཞིག་ཡིན་པས་བོད་ཡིག་གི་ཕྱི་
མོ་བོད་སྐད་ཡིན་ཡང་། བོད་ཡིག་ལེགས་པར་བཟོས་ཤིང་དེས་བོད་སྐད་ཀྱི་ཚབ་
བྱེ ད་ཐུབ་པའི་རྗེས་བོད་ཡིག་ནི་བོད་ཀྱི་སྤྱི་སྐད་དུ་གྱུར་ཅིང་བོད་སྐད་ཚད་མ་
ཞིག་ཡིན་མིན་གྱི་ཁུངས་གཏུགས་སའང་བོད་ཡིག་ཡིན། དེ་ནི་བོད་རིགས་ཙམ་
མ་ཟད་མི་རིགས་གང་འདྲ་ཞིག་ཡིན་རུང་སྐད་ཡིག་གི་སྤྱི་འགྲོས་དེ་ལས་མ་འདས།
ཆོལ་ཁ་གསུམ་གྱི་ནང་ནས་ས་གནས་ཆེས་ཉུང་ཤས་ཕུད་དེ་བྱིངས་ཀྱི་བོད་མི་རྣམས་
ཕན་ཚུན་སྐད་ཆ་བཤད་སྐབས་ཀྱང་ས་གནས་ཀྱི་སྐད་ཀྱི་དབྱེ་བ་ཙམ་ཡོད་ཀྱང་
ཕན་ཚུན་བར་སྐད་སྒྱུར་འཚོལ་མི་དགོས་པ་ཡིན། མི་རིགས་གཞན་འགའ་ཞིག་
གི་ཁྲོད་དུ་མི་རིགས་གཅིག་པ་དང་ཡི་གེ་གཅིག་ཡིན་ནའང་ས་གནས་ཀྱི་སྐད་མི་
འདྲ་བས་སྐད་སྒྱུར་འཚོལ་དགོས་པའི་གནས་ཚུལ་ཡང་ཡོད་པ་རེད།།༤ ཅེས་དང་།
དེ་བཞིན་དུང་དཀར་རིན་པོ་ཆེས་ཀྱང་།
བོད་ཀྱི་བརྡ་སྤྲོད་རིག་པ་ནི་དུས་རབས་བདུན་པའི་འགོར་སློབ་དཔོན་ཐོན་
མི་སཾ་བྷོ་ཊས་སྐབས་དེར་བོད་མི་ཕལ་ཆེ་བས་གོ་ཐུབ་པའི་ཕལ་སྐད་གཞིར་བཟུང་
ནས་དེང་སྐབས་ང་ཚོས་བེད་སྤྱོད་བྱེད་མུས་ཀྱི་ཡི་གེ་འདི་གསར་གཏོད་གནང་
བ་དང་ཆབས་ཅིག །དེའི་ཁྱད་ཆོས་དང་མཐུན་པའི་བརྡ་སྤྲོད་རི གས་སུམ་ཅུ་པ་



སུམ་རྟགས་ཀྱི་ དགོས་མཁོ་ཆ་ཚང་སྐོང་ཐུབ། 93
དང་རྟགས་འཇུག་སོགས་སྒྲ་ཡི་བསྟན་བཅོས་བརྒྱད་རྩོམ་པར་མཛད་པ་མ་ཟད།
སུམ་ཅུ་པ་དང་རྟགས་ཀྱི་འཇུག་པ་གཉིས་མཛད་ཟིན་པའི་མཇུག་བསྡོ མས་སུ།
དེ་བཞིན་ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་གྱུར་ཀྱང་། །རང་
ཚུལ་དེ་ཉིད་མི་ཤེས་པས། །དོན་ལ་སྦྱོར་བ་ག་ལ་ཤེས། །ཞེས་པའི་གསུང་འདིས།
བོད་ཀྱི་བརྡ་སྤྲོད་སུམ་རྟགས་ཀྱི་གཞུང་འདི་ནི་བོད་མི་སྤྱིས་ཐུན་མོང་དུ་གོ་ཐུབ་
པའི་ཕལ་སྐད་ཀྱི་ཁྱད་ཆོས་ཐུན་མོང་མ་ཡིན་པ་རྣམས་ཕྱོགས་བསྡོ མས་བྱས་པ་
ཞིག་ཡིན་ཞེས་གསུངས་པ་ཡིན་ཏེ། ཚིགས་བཅད་ཤོ་ལོ་ཀ་གཅིག་པུ་འདིའི་གོ་
དོན་གསལ་བར་བཤད་ན། བརྡ་སྤྲོད་ཀྱི་གཞུང་འདི་ནས་བཤད་པའི་བོད་ཀྱི་ཡི་གེའི་
འཇུག་ཚུལ་དེ་རྣམས་ཇི་ལྟ་བ་བཞིན་དུ་བོད་མི་ཕལ་སྐད་སྨྲ་བ་ཀུན་གྱི་ངག་ཐོག་ལ་
གནས་པར་གྱུར་པ་ཞིག་ཡིན་མོད་ཀྱང་། བོད་སྐད་རང་གི་བརྡ་སྤྲོད་ཚུལ་ཐུན་
མོང་མ་ཡིན་པའི་ཁྱད་ཆོས་དེ་ཉིད་གསལ་པོར་མི་ཤེས་པ་རྣམས་ཀྱིས་སྐད་དང་།
ཡི་གེ་དེ་དག་གི་གོ་དོན་གང་དང་གང་ཞིག་སྦྱོར་ནས་བསྟན་པའི་གནས་ཚུལ་ཡང་
ག་ལ་ཤེས་ཐུབ་ཅེས་གསུང་རྒྱུ་ཡིན་པ་གསལ་པོ་རེད།
བོད་རིགས་འདུས་སྡོད་ཀྱི་ས་གནས་སྤྱིའི་ཕལ་སྐད་གཞིར་བཟུང་ནས་ཡི་གེ་
བཟོ་གནང་མཛད་པ་ཡིན་སྟབས་ཁྱབ་ཆེ། ད་ལྟའི་བོད་ཡིག་འདི་ཐོག་མར་གསར་
གཏོད་གནང་སྐབས་ས་གནས་སོ་སོའི་ཡུལ་སྐད་གཞིར་བཟུང་བ་མ་ཡིན་པར་ས་
གནས་མང་ཆེ་བས་ཐུན་མོང་དུ་གོ་ཐུབ་པའི་ཕལ་སྐད་གཞི ར་བཟུང་བ་ཡིན་པར་
བརྟེན་དབུས་གཙང་ཁམས་གསུམ་དང་། མཚོ་སྔོན། ཀན་སུའུ། ཡུན་ནན།
འབྲས་ལྗོངས། འབྲུག་ཡུལ། རྒྱ་གར་སོགས་རྒྱལ་ཁབ་ཕྱི་ནང་གི་བོད་རིགས་འདུས་
སྡོད་ས་ཁུལ་ཚང་མའི་གཅིག་གྱུར་གྱི་ཡི་གེ་ཡིན་པས་ལུང་པ་སོ་སོའི་ཡུལ་སྐད་ཐོག་
བྲིས་ན་ཕན་ཚུན་གོ་དཀའ་བ་མ་གཏོགས་ཕལ་སྐད་བྲིས་ན་ཚང་མས་གོ་བ་ལེན་ཐུབ་



94 བོད་ཀྱི་བརྡ་སྤྲོད་ནག་ཊིཀ
པ་ཞིག་ཡིན།། ཞེས་གསལ། འདི་ཐད་དམུ་དགེ་བསམ་གཏན་གྱིས་ཀྱང་།
ཤིན་ཅང་དང་ཏུན་ཧོང་སོགས་ནས་ཕྱི་རྒྱལ་གྱི་མིས་རྐོ་རྙེ ད་བྱུང་བའི་བོད་
ཀྱི་ཡིག་རིགས་དག་ནི་དེ་ལྟར་(གོ་དཀའ་བ་)འདུག་མོད། དེ་དག་ནི་སྐད་གསར་
བཅད་སྔོན་གྱི་ཡིག་རིགས་ཡིན་གཤིས་དེང་སང་དེ་འདྲ་མཐོང་རྒྱུ་ཤིན་ཏུ་དཀོན་ནོ།།
དེས་ན་དེང་དུས་ཀྱི་ཡིག་སྐད་ནི་སློབ་དཔོན་ཐོན་མིའི་གཞུང་དང་། རྗེས་འབྲང་
མཁས་པ་མང་པོའི་དགོངས་འགྲེལ་དང་དག་ཡིག་ཆེ་ཆུང་སྣ་ཚོགས་པའི་བརྡ་སྤྲོད་
པའི་གཞུང་གི་ཁུངས་དང་ལྡན་ཞིང་། མང་ཚོགས་ཀྱི་སྐད་ཀྱི་རྨང་གཞི་མཐུག་ལ་
ཟབ་པའི་སྤྱི་སྐད་དུ་གྱུར་འདུག་པ་བསྙོན་དུ་མེད་པ་ཡིན། དེའི་ཕྱིར་བོད་ཡིག་
དེ་ཆོས་སྲིད་གང་ཐད་ནས་བསྟུད་མར་བེད་སྤྱད་པས་དར་རྒྱས་དང་ལེགས་བཅོས་
བྱུང་གཤིས་ཅུང་ཟད་ཆ་ཚང་ཞིང་མང་ཚོགས་ཀྱི་སྐད་དང་ཉེ་བའི་སྤྱི་སྐད་དུ་སོང་
སྟབས། རྒྱའི་གནའ་ཡིག་དང་འདྲ་བ་ད་ལྟ་གོ་མི་ཐུབ་པ་ཞིག་གཏན་ནས་མིན་ཏེ།
གནའ་དུས་སུ་བསྒྱུར་བའི་བཀའ་འགྱུར་ནང་གི་མདོ་མཛངས་བླུན་སོགས་ལ་བལྟས་
ན་གོ་སླ་བ་མངོན་སུམ་གྱིས་གྲུབ་བོ། །མང་ཚོགས་ཀྱིས་གོ་མི་གོ་ཡི་གེའི་བརྗོད་
ཚུལ་ལའང་རག་ལས་མོད། དེ་ཁོ་ནར་མ་ངེས་ཏེ་མང་ཚོགས་རང་གི་ཡོན་ཚད་དང་
དྲིལ་བསྒྲགས་ཀྱིས་འདང་མ་འདང་ལའང་རག་ལས་ཏེ། མང་ཚོགས་ལ་ཡོན་ཚད་
ངེས་ཅན་ཞིག་ཡོད་པ་དང་། ཆབ་སྲིད་རིག་གནས་ཀྱི་མིང་བརྡ་དག་དྲིལ་བསྒྲགས་
ཀྱིས་རྣ་ལམ་དུ་བྱང་བར་བྱས་ཚེ་གོ་སླ་བར་འགྱུར་རོ།།
དཔེར་ན། རྒྱའི་གྲོང་ཁྱེར་ཆེན་པོའི་མི་དག་སྔོན་ནས་སློབ་གྲྭར་ཞུགས་མྱོང་
བས་ཡོན་ཚད་ངེས་ཅན་རེ་ཡོད་པ་དང་། ཆབ་སྲིད་དང་རིག་གནས་སོགས་ཀྱི་བརྡ་
དང་ཚིག་རྣ་ལམ་དུ་བྱང་བས་རྒྱང་བསྒྲགས་དང་ཚགས་པར་སོགས་གོ་སླ་བ་དང་།
ཞིང་འབྲོག་གི་ཡིག་རྨོངས་གོ་ཐོས་ཉུང་བ་དག་ལ་ཡིག་ཆ་སོགས་འགྲེལ་བཤད་



སུམ་རྟགས་ཀྱིས་་་་དགོས་མཁོ་ཆ་ཚང་སྐོང་ཐུབ། 95
ཞིབ་རྒྱས་མ་བྱས་ན་མི་གོ་བ་ལྟ་བུ་རེད། བོད་ཀྱི་ས་ཆར་སྔོན་དུས་ས་ཆ་རེ་གཉིས་
མ་གཏོགས་བོད་བྱིངས་ལ་བླ་གྲྭ་སོགས་ལས་གཞན་གྱིས་ཡི་གེ་སློབ་པའི་སྲོལ་ཆེར་
མེད་ལ། བཅིངས་འགྲོལ་རྗེས་སུ་ཏང་གི་མི་རིགས་སྲིད་ཇུས་ཀྱི་འོད་སྟོང་འཕྲོས་
འོག མང་ཚོགས་ཀྱིས་རིག་གནས་སློབ་པའི་ལས་འགུལ་ཁྱབ་བརྡལ་བྱས་རུང་།
དེ་ཡང་བར་ཆད་སྣ་ཚོགས་ཀྱི་དབང་དུ་སོང་ནས་ཏང་གི་ཐུགས་བཞེ ད་ལྟ ར་
འགྲུབ་དཀའ་བ་དང་། ས་ཆ་ལ་ལའི་སྲིད་ཇུས་དང་གནས་ཚུལ་དྲིལ་བསྒྲགས་བྱེད་
མཁན་གྱི་ལས་བྱེད་པ་དག་ཀྱང་འགའ་ཞིག་མི་རིགས་གཞན་ཡིན་གཤིས་བོད་སྐད་
ཇི་བཞིན་ཤོད་དཀའ་བ་དང་། བོད་རིགས་ཡིན་ཡང་རྒྱ་བོད་གཉིས་ཀའི་སྐད་ཡིག་
གི་ཡོན་ཚད་དམའ་སྟབས། དྲིལ་བསྒྲགས་དང་སློབ་གསོ་གཏོང་ཚེ་རྒྱ་སྐད་བོད་སྐད་
སྲ་མ་སྲེའི་སྐད་ཆ་ཁྲ་ལ་ཁྲི་ལེ་རེ་བཤད་པས་གང་ཡིན་ཡང་གོ་བརྡ་ཇི་བཞིན་འཕྲོད་
དཀའ་བས་མང་ཚོགས་ཀྱིས་གོ་བ་ལེན་ཚབ་ཆུང་ཞིང་། རྒྱ་སྐད་ཆ་ཚང་མི་གོ་ལ།
བོད་སྐད་ཀྱང་ཆ་ཚང་མི་གོ་བ་ཞིག་ཏུ་གྱུར།།༦ ཞེས་གསལ། དེ་བཞིན་འབའ་གཞུང་
རིན་ཆེན་ཚེ་རིང་གིས་ཀྱང་།
རྒྱལ་རབས་སོ་གསུམ་པ་ཆོས་རྒྱལ་སྲོང་བཙན་སྒམ་པོའི་སྐབས་ནས་
བཟུང་། བོད་རང་ལ་ཐུན་མོང་གི་སྤྱི་སྐད་ཅིག་རིམ་གྱིས་བྱུང་ཡོད་པར་
འདོད་དེ། རང་ཅག་ལ་བཀའ་དྲིན་ཤིན་ཏུ་ཆེ་ཞིང་རྣམ་དཔྱོད་མཆོག་ཏུ་
ཡངས་པའི་སློབ་དཔོན་ཐོན་མིས་གོམས་གཤིས་སུ་ཆགས་པའི་བོད་ཐུན་
མོང་སྤྱིའི་སྒྲ་གདངས་དང་སྐད་ཆའི་བརྗོད་ལུགས་ལ་རིགས་པས་བརྟག་
གཞིག་མཛད་ནས་ད་ལྟའི་སྒྲ་སྦྱོར་གྱི་བོད་ཡིག་འདི་གསར་དུ་བཟོས་ཏེ།
རང་སྐད་ཀྱི་ཁྱད་ཆོས་དང་མཐུན་པའི་བརྡ་སྤྲོད་རིག་པའི་བསྟན་བཅོས་
བརྩམས།།༧



96 བོད་ཀྱི་བརྡ་སྤྲོད་ནག་ཊིཀ
ཞེས་གསལ་བ་འདི་ཡང་སྤྱི་སྐད་ཡོད་པར་བཤད་པའི་རྒྱབ་རྟེན་དུ་ཆགས་འདུག།
ཡང་མཁས་པ་འགའ་ཞིག་གིས་ནི་ཡུལ་ཡར་ལུང་གི་སྐད་ལ་གཞི་བཅོལ་བ་དང་།
འགའ་ཞིག་གིས།
བོད་ཡིག་འདི་ཐོག་མར་སློབ་དཔོན་ཐོན་མིས་ཨ་མདོའི་ཡུལ་སྐད་གཞིར་
བཞག་སྟེ་གསར་བཟོ་གནང་བར་ཐག་གིས་ཆོད་ཐུབ་བོ། །ཞེས་གསུང་
མཁན་ཡང་ཡོད།།༨
སྐད་ཀྱི་གཤིས་ཀ་ཞེས་པའི་གོ་དོན་ནི་སྐད་ཀྱི་འགྲོས་དང་། ཚིག་སྒྲུབ་གཅིག་གི་
ནང་ཕྲད་གང་དུ་འཇོག་པ་དང་། བྱ་ཚིག་གང་དུ་འཇོག་པ། ཁྱད་གཞི་ཁྱད་ཆོས་ཀྱི་
གོ་རིམ་ཇི་ལྟར་གནས་དགོས་པ་དང་། ཆོས་ཅན་བརྗོད་པའི་མིང་དང་བྱེད་ཚིག་གི་
གོ་རིམ་ངེས་ཅན། ཆོས་ཅན་བརྗོད་པའི་སྒྲ་དང་གྲངས་ཚིག་གི་གོ་རིམ་ངེས་ཅན།
སྒྲ་གདངས་མཐོ་དམའ་ཇི་ལྟར་འདོན་དགོས་པ་ལ་སོགས་པར་གོ་བ་ཡིན། ཐོན་མིའི་
བརྡ་སྤྲོད་ཀྱི་དབང་དུ་བྱས་ན། གསལ་བྱེད་གཅིག་ལ་སྒྲ་གདངས་གཅིག་དང་། ཚེག་
བར་གཅིག་ལ་ཐུན་མོང་གི་སྒྲ་གདངས་གཅིག །དབྱངས་གཅིག་ལ་སྒྲ་གདངས་གཅིག
དབྱངས་གཉིས་ཚེག་བར་གཅིག་ནང་ཡོད་ན་དེར་ཐུན་མོང་གི་སྒྲ་གདངས་གསར་པ་
གཅིག །འབྲོང་བསད་པས་མ་ཚད་རྔ་མའི་དར་ལྕོག་ལྟ་བུ་གཏམ་དཔེ་དང་ཚིག་རྒྱན།
དེ་བཞིན་ཚིག་ཚོགས་གདོན་མི་ཟ་ལྟ་བུ་ངོ་གདོང་གི་དོན་ལས་གཞན་ཞིག་སྟོན་པ།
འགྱུར་ཡིག་ནང་དུ་ལོག་འགྱུར་བྱས་ཀྱང་གོ་དོན་འཁྲུལ་མེད་དུ་གོ་ཐུབ་པ་ནི་སྐད་
ཀྱི་རང་གཤིས་དང་བསྟུན་པའི་ཕན་ཡོན་དང་། འགྱུར་ཡིག་ནང་དུ་ཐད་འགྱུར་
བྱས་ཀྱང་གོ་དོན་འཁྲུལ་མེད་དུ་གོ་མི་ཐུབ་པ་ནི་སྐད་ཀྱི་རང་གཤིས་དང་མ་བསྟུན་
པའི་སྐྱོན་གནད། མེ་ལོང་མའི་སྒྲ་རྒྱན་ཡོངས་སུ་རྫོགས་པ་བོད་ཡིག་ནང་གོ་དོན་མ་



སུམ་རྟགས་ཀྱིས་་་་དགོས་མཁོ་ཆ་ཚང་སྐོང་ཐུབ། 97
འཁྲུལ་བར་བསྒྱུར་ཐུབ་ཡོད་པར་གདོན་མི་ཟ་ཡང་། དེ་ཡི་གོ་དོན་ནི་དོན་རྒྱན་བཞིན་
དུ་སྒྲ་རྒྱན་རྣམས་ཀྱང་རྒྱན་རང་སོར་གནས་ཐུབ་པའི་གནད་དོན་གཏན་ནས་མིན།
དེ་ཡི་རྒྱུ་མཚན་མཐར་ཐུག་ནི་ལེགས་སྦྱར་གྱི་སྐད་དང་བོད་སྐད་གཉིས་སྐད་ཡིག་
ཐ་དད་པས་གཤིས་ཀ་ཡང་ཐ་དད་ཡིན་པ་དེ ར་ཐུག་པར་སྙམ།། །
དེ་བཞིན་ལེགས་སྦྱར་གྱི་རྣམ་དབྱེ་གསུམ་པ་བོད་འགྱུར་ནང་དུའང་རྣམ་དབྱེ་
གསུམ་པ་རང་སོར་མི་གནས་པའི་རྒྱུ་མཚན་ཡང་གོང་དང་མཚུངས། དཔེར་ན་
གཟུགས་ཅན་གྱི་རྒྱན་ཐམས་ཅད་བོད་སྐད་ནང་དྲུག་གསུམ་བསྡུས་མ་བསྡུས་ཁོ་ནར་
འཇོག་པ་ཡིན་ཡང་ལེགས་སྦྱར་གྱི་གཞུང་ནང་རྣམ་དབྱེ་ཅི་རིགས་བསྡུས་མ་བསྡུས་
ཡོད་པའི་གསལ་བཤད་ཁམས་འགྲེལ་ན་བཤད་པར་མ་ཟད་ལེགས་སྦྱར་མཁྱེན་མཁན་
རྣམས་ལ་མངོན་དུ་འགྱུར་ངེས་ལགས། བོད་སྐད་ཀྱི་སྒྲ་གདངས་དེ་རིགས་གནའ་
བོའི་དུས་སུ་ཐུན་མོང་དུ་གྱུར་ཀྱང་། དུས་དང་ས་ཁད་ཀྱི་དབང་གིས་སྒྲ་གདངས་
གཅིག་པུ་དེར་འགྱུར་བ་ཆེན་པོ་བྱུང་སྟེ་ཐུན་མོང་གི་སྒྲ་གདངས་དེར་དོ་ཕོག་བྱུང་། -
གཅིག་ནི་བརྡ་སྤྲོད་ཀྱི་སློ བ་གཉེ ར་ཁྱབ་ཆུང་བའམ་ཚུལ་མཐུན་མ་བྱུང་བ་དང་།
གཉིས་ནས་ཐུན་མོང་ཡིག་སྐད་ཀློ ག་སྟངས་ལས་ཡུལ་སྐད་ཀྱི་ཀློ ག་སྟངས་བཙན་
པའི་དབང་དུ་བྱེད་པ། གསུམ་ནས་མིང་ཚིག་གཅིག་མཐུན་མ་བྱུང་བ་བཅས་ལས་
དེ་ལྟར་བྱུང་བ་ཡིན།།
བརྡ་སྤྲོད་ཀྱི་སློབ་གཉེར་ཚུལ་མཐུན་མ་བྱུང་བ།
༈ ཕྱི་རབས་བོད་ཀྱི་ལོ་རྒྱུས་ནང་སྐད་ཡིག་ལ་དོ་ཕོག་ཆེ་ཤོས་ནི་རིག་གནས་གསར་
བརྗེ་ཟེར་བའི་སྐབས་སུ་བྱུང་ཞིང་། སྐབས་དེར་བོད་ཡིག་རིག་གནས་ལ་སློབ་སྦྱོང་



98 བོད་ཀྱི་བརྡ་སྤྲོད་ནག་ཊཾ ཀཿ
ཚུལ་མཐུན་བྱེད་རྒྱུ་ལྟ་ཅི། དེ་ཉིད་རྨེག་མེད་དུ་བཟོ་རྒྱུའི་ངན་བྱུས་བཤམས་པ་ཡང་
བྱུང་ཡོད། དམུ་དགེ་བསམ་གཏན་གྱིས།།
རིག་གནས་གསར་བརྗེའི་སྔོན་གྱི་བོད་ཀྱི་རིག་གནས་ཀུན་བཀས་བཀོད་རྒྱུན་
འཛིན་གྱི་དུག་རྒྱུན་དུ་ལྟ་ཞིང་། གཞོན་ནུ་རྣམས་ལ་སྔོན་གྱི་རིག་གནས་བསླབ་ན་
རྒྱབ་ཕྱོགས་ལ་ལྟ་རུ་བཅུག་པ་རེད་ཟེར་ཞིང་། ''བོད་ཡིག་སུམ་རྟགས་གི་སློབ་དེབ་
ཟེར་བ་བརྩམས་ཏེ་སུམ་ཅུ་པ་དང་རྟགས་ཀྱི་འཇུག་པའི་ནང་དོན་ཆ་ཚང་རྨེག་མེད་
དུ་བཏང་ནས། རྒྱ་ཡིག་བརྡ་སྤྲོད་རིག་པ་རྣམས་ཞྭ་དཔེ་ལྷམ་འགེབས་ཀྱི་ཚུལ་དུ་
མི་འགྲིག་བཞིན་དུ་བསྒྲིགས་ཤིང་། ཡོད་ཅེས་པར་ཡའོ། འབྲི་བ་ལྟ་བུ་ཡུལ་སྐད་
ཀྱི་དཔུང་ཚོགས་ཤིག་བསྒྲིགས་ནས་བོད་མང་ཚོགས་དང་། སློབ་གྲྭ་བ་མང་ཚོགས་
སྤྱི་སྐད་གཏན་ནས་མི་གོ་བའི་ལམ་དུ་ཁྲིད་པ་སོགས་ནི་ཉེན་ཁ་ཆེའང་དགག་འོས་སུ་
མི་ཆེ་ལ་དཔྱད་ཀྱིས་མི་ལང་ངོ༌།།
ཡང་སྔར་བོད་ཀྱི་སྐད་ཡིག་གསར་བཅད་ཀྱིས་ལེགས་བཅོས་བྱེ ད་མྱོང་ལ།
ད་སྐབས་ཀྱང་སྐད་ཡིག་བཅོས་བསྒྱུར་བྱེ ད་ཅིའི་ཕྱི ར་མི་ཆོག་ཅེ་ན། བཅོས་
བསྒྱུར་བྱེད་མི་ཆོག་སུས་ཀྱང་ཟེ ར་གྱིན་མེད་ལ། ཕན་ཡོད་ཀྱི་བཅོས་བསྒྱུར་
བྱས་ན་ཚང་མས་དགའ་བསུ་ཞུ་ངེས་ཡིན་མོད། ཕན་མེད་ཀྱི་རྙོ ག་དྲ་བཟོས་
པ་དག་ལ་ནི་དགའ་བསུ་མི་ཞུ་སྟེ ། དེང་སྐབས་མདོ་དབུས་ཀུན་ཏུ་ངོ་རྒོལ་
གྱི་རྦ་རླབས་འཕྱུར་བཞིན་ཡོད་ལ། སྲ་འཛིན་བྱེད་མཁན་ཉུང་ཤས་ལས་མེད།
བོད་ཀྱི་བརྡ་སྤྲོད་པའི་གཞུང་སུམ་ཅུ་པ་དང་རྟགས་ཀྱི་འཇུག་པ་གཉིས་ཀྱང་བོད་
རང་གི་སྐད་ཕྱི་ཡུལ་གྱི་ཆོས་ཉིད་ལ་ཡོད་པ་དག་ཕྱོགས་སྡོམ་བྱས་པ་ཡིན་ལ། རྗེས་
འབྲང་གི་བརྡ་སྤྲོད་གཞུང་དག་ལ་ཡན་ལག་ཁ་ཤས་ཐོག་ལྟ་ཚུལ་དང་། དཔྱོད་ཚུལ།
བློ་ཁ་མཐོ་དམན་སོགས་ཀྱི་ཁྱད་ཆོས་མི་མཐུན་པའི་ཆ་དང་རྩོད་གླེ ང་སོགས་ཡོད་



སུམ་རྟགས་ཀྱིས་་་་དགོས་མཁོ་ཆ་ཚང་སྐོང་ཐུབ། 99
མོད། རྩ་བའི་ཐོག་ནས་བརྡ་སྤྲོད་རྩ་བའི་དགོངས་པ་ལས་མི་འགོངས་པ་ཡིན་ཏེ།
དེ་ལས་འགོངས་ན་ཕྱི་ཡུལ་གྱི་ཆོས་ཉིད་ལས་འདའ་བར་འགྱུར་རོ། །དེའི་རྒྱུ་
མཚན་ཡང་བརྡ་སྤྲོད་གཞུང་གི་བརྗོད་བྱ་མིང་ཚིག་དང་བོད་རང་གི་སྐད་ཀྱི་ཐུན་
མོང་མ་ཡིན་པའི་ཁྱད་ཆོས་རྣམ་དབྱེ་བརྒྱད་དང་། ཚིག་འཕྲད་གཞན་རྣམས་
རང་གི་སྐད་ལ་ཡོད་པ་རྣམས་ཕྱོགས་སྡོམ་བྱས་པ་ཡིན་ཏེ། བརྡ་སྤྲོད་རྩ་བ་ལས།
དེ་བཞིན་ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་གྱུར་ཀྱང་། །རང་
ཚུལ་དེ་ཉིད་མི་ཤེས་པས། །དོན་ལ་སྦྱོར་བ་ག་ལ་ཤེས། །དེ་ཕྱིར་སྨྲ་བའི་དབང་
ཕྱུག་གིས། །རྗེས་སྨྲས་འདི་ཀུན་རྟོགས་གྱུར་ཅིག།༩ ཅེས་གསལ། གཞན་ཡང་
འཇིགས་མེད་འགྲོ་ཕན་གྱིས།
འདི་ལྟར་བསྟན་བཅོས་བཟང་པོའི་རྒྱུན་འཛིན་པ་དང་ངན་པའི་འཕྲོ་གཅོད་
པའི་བླང་དོར་ཅི་ཡང་མེད་པར་རང་འདོད་དུ་འགྲོ་བར་བྱས་ན་བོད་ཀྱི་བརྡ་སྤྲོད་
སྨྲ་བ་རྣམས་ལ་རྡོག་རྩ་གཅིག་ཏུ་གཏད་པའི་གནས་ཉིད་མེད་པར་འགྱུར་ངེས་པས།
གསར་གཏོད་དང་དར་སྤེལ་གྱི་རྫུ་བག་དང་སྒྲུབ་ཉམས་ཇི་ལྟར་བསྟན་ནའང་རྩ་བ་
དོར་ནས་ཡལ་ག་འཇུས་པར་ཟད་ལ། ལྟག་ཆུ་ཆད་པའི་རྫིང་བུ་བཞི ན་མར་མར་
འགྲིབ་ཉེན་ཆེ་བ་དེས་ན་རང་ཉིད་ཀྱིས་གཙིགས་སུ་བཟུང་སྟེ ་གཅེས་སྤྲས་ལེགས་
པོ་མ་བྱས་ན་གཞན་སུ་ལའང་རིག་པ་འདི་འཇིག་པར་སུ་ཞིག་ཞེ་དམར་མེད་པས་ན།
བདག་ཉིད་བདག་གི་མགོན་ཡིན་གྱི། །གཞན་ལྟ་སུ་ཞིག་མགོན་དུ་འགྱུར་རོ།།
མིག་སྔར་ཡང་བླུ ན་པོ་དག་གི་མགོ་བོ་མགལ་མེའི་འཁོ ར་ལོ་ལྟར་འཁོ ར་
ནས་རང་ཉིད་ཀྱི ས་མི་ཤེས་པའི་ཁག་བརྡ་སྤྲོད་བསྟན་བཅོས་ལ་འགེལ་བ་དང་།
མི་རིགས་གཞན་གྱི་ཁྲོད་ནས་ཀྱང་བོད་ཀྱི་བརྡ་སྤྲོད་འབྱིན་པའི་རྒྱུ་རྐྱེན་གྱི་གོ་རིམ་
ཙམ་ཡང་ཤེས་པ་ཕར་ཞོག །ཐ་ན་སྐད་ལ་བག་ཆགས་ཟབ་མོ་ཙམ་ཡང་མེད་པར་



100 བོད་ཀྱི་བརྡ་སྤྲོད་ནག་ཊིཀ
བོད་ཀྱི་སྒྲ་དང་ང་རོ། ཕྲད་དང་རྣམ་དབྱེ་སོགས་ལ་རྒྱུ་མཚན་མི་འདུག་ཟེར་བ་དང་།
ཞིབ་འཇུག་དང་དཔྱད་གཏམ་གྱི་ཁུར་བོ་རེ་བརྩམས་ནས་ལྷ་ས་ལ་གསལ་བྱེད་ཉེར་
བརྒྱད་དང་དབྱངས་ཞེ་བརྒྱད་ཡོད། ཨ་མདོ་ལ་གསལ་བྱེད་ག་ཚོད་དང་དབྱངས་ག་
ཚོད་ཡོད་ཅེས་ཞོ་ལྟར་ཆགས་པའི་བརྡ་སྤྲོད་ཀྱི་རྣམ་གཞག་ཁྲག་ལྟར་དཀྲུགས་ཤིང་
དོན་མེད་དུ་ཕལ་སྐད་ཉི་ཚེ་བ་འགའ་རེ་ལ་ཁུངས་བཅོལ་ནས་བོད་ལ་སྤྱི་འགྲོས་ཀྱི་
དབྱངས་གསལ་མེད་པ་སྐད་དུ་བྱས་ཏེ། རྒྱུས་མེད་ཀྱིས་རྒྱུས་གཏམ་མི་བཟད་པ་
ཀླག་ཅོར་བསྒྲགས་ཡོང་ཚེ། ཕར་ལ་སུན་འབྱིན་གྱི་ཚིག་ཟུར་ཙམ་ངོམ་པ་ལྟ་ཞོག་
ད་དུང་ཚུར་ལ་འཁོ ར་ཏེ་རྙིང་ཞེན་དང་སྲོལ་རྒྱུན་རེད་ཅེས་རིན་ཐང་ཅན་གྱི་རིག་
པ་དག་བདག་མེད་དུ་འདོར་བ་ནི་བླུ ན་པོས་ཙན་དན་སོལ་བར་བྱས་པའི་དཔེ་ལྟར་
གཾཞན་གྱིས་ཁྲེལ་བའི་རྒྱུ་དང་། རང་ལུགས་ལ་གཏད་སོ་མེད་པར་གསར་གཏོད་
དང་བཅོས་སྒྱུར་ཅི་བྱས་ཀྱང་དྲེད་མོང་གིས་ཕྱི་བ་བརྐོས་པ་ལྟར་རང་ཉིད་ངལ་བའི་
རྒྱུ་ཙམ་དུ་མ་ཟད་དམ།།༡༠ ཞེས་གསལ་ཞིང་། གཞན་ཡང་ཁོང་གིས། །
ཡི་གེའི་ཐད་ནས་བཤད་ན། ད་ལྟ་ང་ཚོས་མངོན་སུམ་དུ་མཐོང་བའི་བོད་མདོ་
དབུས་ཁམས་གསུམ་གྱི་ཚགས་པར་རྣམས་དང་། དུས་དེབ་སྣ་ཚོགས། ཐ་ན་བསླབ་
དེབ་དང་དཔེ་ཆ་རྣམས་ཀྱི་ནང་དུའང་། རང་རང་གི་ཡུལ་སྐད་དང་ལུང་སྐད་ཁོ་
ནའི་མིང་ཕྲད་སོགས་བཅུག་སྟེ ་པར་སྐྲུན་དང་ཁྱབ་བསྒྲགས་བྱེད་ཀྱིན་འདུག་ལ།
འདིས་ནི་བོད་ཀྱི་ཡི་གེའི་གཅིག་གྱུར་ལ་ཆག་འཇིག་ཧ་ཅང་ཆེན་པོ་ཞིག་བཟོ་
བཞིན་འདུག །ད་དུང་དེ་བས་ཀྱང་ཚབས་ཆེ་བ་ཞིག་ནི་ད་ལྟ་བོད་མི་རིགས་ཀྱི་
མཐུན་སྒྲིལ་དང་ཀྲུང་ཧྭ་མེས་རྒྱལ་གྱི་གཅིག་གྱུར་ལ་ཐུགས་འཁུར་མི་བྱེད་པར་
རང་ཉིད་གཅིག་པུའི་གྲགས་སྐམ་ཁོ་ན་དོན་དུ་གཉེ ར་མཁན་འགའ་ཞིག་གིས།
ད་ལམ་ལྷ་སའི་ཁ་སྐད་ཚིག་མཛོད་དང་། ལྷ་སའི་ཁ་སྐད་ཀློག་དེབ། ཨ་མདོའི་ཁ་



སུམ་རྟགས་ཀྱིས་་་༌་་དགོས་མཁོ་ཆ་ཚང་སྐོང་ཐུབ། 101
སྐད་སློབ་དེབ་དང་ཨ་མདོའི་ཁ་སྐད་ཚིག་མཛོད། ད་དུང་ཁམས་སྐད་ཚིག་མཛོད་
དང་། རྒྱལ་རོང་ཁ་སྐད་ཚིག་མཛོད་སོགས་བསྒྲིགས་དང་སྒྲིག་མུས་སུ་མཆིས་ལ།
འདིས་བོད་ཀྱི་ཡི་གེའི་གཅིག་གྱུར་ལ་གཏོར་བརླག་ཧ་ཅང་ཚབས་ཆེ་བ་ཞིག་བྱས་
དང་བྱེད་མུས་སུ་མཆིས། གལ་ཏེ་ང་ཚོས་རང་རང་གི་ཁ་སྐད་ཚིག་མཛོད་དང་ཁ་
སྐད་བསླབ་དེབ་དེ་དག་བཀོལ་སྤྱོད་བྱས་ཚེ་མཐར་བོད་དང་བོད་ཀྱི་བར་དུ་ཐ་ན་
ཡིག་ཐོག་ནས་གོ་བརྡ་སྤྲོད་པའི་ཐབས་བཀོད་དེ་ཡང་རང་ཤུགས་ཀྱིས་གཏན་མེད་
དུ་བུད་འགྲོ་བ་རེད། སྔོན་ཐོན་གྱི་རྒྱ་མི་རིགས་ལ་མཚོན་ན། རང་རང་གི་ས་ཆའི་
ཡུལ་སྐད་མཐའ་ཡས་པ་ཞིག་ཡོད་ན་ཡང་། ཁོ་ཚོས་པེ་ཅིང་ཁ་སྐད་ཚིག་མཛོད།
ཧྲང་ཧེའི་ཁ་སྐད་ཚིག་མཛོད། ཟི་ཁྲོན་ཁ་སྐད་བསླབ་དེབ་ཟེར་བ་སོགས་མི་རིགས་
ཁ་ཐོར་དུ་གཏོང་བའི་སྡུ ག་ཐུག་གི་བྱ་བ་འདི་འདྲ་གཏན་ནས་བཟོ་གི་མེད་པས།
ད་ལྟའི་ང་ཚོས་བྱས་དང་བྱེད་བཞིན་པའི་གླེ ན་རྟགས་འདི་དང་འདིའི་མཇུག་འབྲས་
ལ་བསམ་བློ་རེ་བཏང་ན། ཟས་ཟ་འདོད་ཀྱི་ཡི་གའང་འགག་འགྲོ་བའི་གནས་སུ་ལྷུང་
སྲིད་དོ།༡༡ ཞེས་གསལ། གསེར་ཚང་ཕུན་ཚོགས་བཀྲ་ཤིས་ཀྱིས།
འོན་ཀྱང་ལོ་རབས་ལྔ་བཅུ་བའི་མཇུག་ཙམ་ནས་ད་བར་ལོ་མང་རིང་
བོད་ལྗོངས་སུ་བོད་ཀྱི་སྐད་ཡིག་བེད་སྤྱོད་བྱ་རྒྱུའི་ཐད་ནས་འཐུས་ཤོར་
དུ་ཕྱིན་པ་དང་། ལྷག་པར་ལོ་བཅུའི་རིག་གནས་གསར་བརྗེ་ཆེན་པོའི་
ནང་དུ་གཏོར་ཕམ་ཚབས་ཆེན་བྱུང་སྟབས། ད་ཆ་བོད་ཀྱི་སྐད་ཡིག་བེད་
སྤྱོད་བྱ་རྒྱུ་གཙོ་བོར་བྱེད་སྐབས་དཀའ་ངལ་སྣ་ཚོགས་ཤིག་འཕྲད་ངེས་ལ།
ཁྱད་པར་ལྟ་བ་དང་བསམ་ཕྱོགས་ཀྱི་ཐད་ནས་མཚོན་ན་རྒྱལ་ཁབ་ཀྱི་
རྩ་ཁྲིམས་དང་བཅའ་ཁྲིམས་ཀྱི་ནང་དུ་གཏན་འབེ བས་ཇི ་ཡོད་དང་།
བོད་ཀྱི་གནས་ཚུལ་ལ་རྟོག་དཔྱོད་མ་བྱས་པར་བོད་དུ་བཙན་ཤེད་ཀྱིས་



102 བོད་ཀྱི་བརྡ་སྤྲོད་ནག་ཊིཀ
ཕྱོགས་ཡོངས་ནས་བོད་ཀྱི་སྐད་ཡིག་བེད་སྤྱོད་བྱེད་དགོས་སམ་ཞེས་ཅོ་
འདྲི་བྱེད་མཁན་བྱུང་ཞིང་། དེ་ལྟར་བྱེད་མཁན་ཉུང་ཤས་ལས་མེད་ཀྱང་།
ཡུན་རིང་གཡོན་གྱི་ཤུགས་རྐྱེན་དང་གནས་ཚུལ་གཞན་དག་སྣ་ཚོགས་ལ་
བརྟེན་ནས་ཁོ་ཚོར་ནུས་པ་ཆེ་ཙམ་ཡོད་སྟབས། བདེན་པ་དང་རྒྱུ་མཚན་
དྲངས་ནས་དོགས་གཞི་དེ་རིགས་ནན་གྱིས་བསང་དགོས་པ་ལས་སྣང་མེད་
དུ་འཇོག་མི་རུང་།།༡༢
ཞེས་གསུངས་ཤིང་། བཙན་བྱོལ་སྤྱི་ཚོགས་ཀྱི་ནང་དུའང་རིགས་མཐུན་བསམ་ཚུལ་
ཤོད་མཁན་བདག་ལ་དངོས་སུ་འཕྲད་མྱོང་། འདི་དག་ལས་དེང་སྐབས་རང་རེའི་
སྐད་དང་བརྡ་སྤྲོད་ཐད་དོན་ལ་མི་གནས་པའི་བསམ་ཚུལ་ཇི་སྙེད་ཅིག་སྐྱེས་དང་སྐྱེ་
བཞིན་པ་ཆེས་ཤིན་ཏུ་གསལ། དེར་མ་ཟད་ལོག་ལམ་དུ་འཁྲིད་པའི་ཐབས་བྱུས་ཀྱང་
སྤེལ་བའི་འགོ་བརྩམས་ཟིན་པ་འདི་དག་ལས་ཆེས་ཤིན་ཏུ་གསལ།།
དུད་བླ་བུ་ཆུང་གིས། བོད་པས་བོད་སྐད་དང་བོད་ཡིག་སྦྱངས་པ་ལས་རྒྱ་སྐད་
དང་རྒྱ་ཡིག་སྦྱངས་པ་ལས་སླ་བར་འོང་བ་ཉམས་མྱོང་གི་ཐོག་ནས་གསུངས་ཤིང་།
དེའི་རྒྱུ་མཚན་དུ། ཁོང་གིས།
མི་རིགས་གཞན་སུ་འདྲ་ཞིག་ལའང་འདི་ལྟ་བུའི་བརྡ་སྤྲོད་ཀྱི་གཞུང་ཞིག་དུས་ད་
ལྟའི་བར་དུ་མཐོང་དཀོན་པར་འདུག །འོན་ཀྱང་འདི་ལྟའི་བརྡ་སྤྲོད་ཀྱི་གཞུང་
དེས་བསྟན་པའི་བོད་ཡིག་གི་སྒྲ་དྲག་ཞན་བར་མའི་འདོན་ཚུལ་ནས་འགོ་ཚུགས་ཏེ་
འཆད་མཁན་རྣམས་འཆད་དཀའ་ལ། ཉན་མཁན་རྣམས་གོ་དཀའ་བ་གཞུང་ཡོངས་
སུ་འཆད་ཟིན་པའི་དབང་དུ་བཏང་ཡང་དེ་སྤྱི་ཚོགས་ཀྱི་ལག་ལེན་དངོས་ནང་སྤྱོད་
དཀའ་བ་ཞིག་ཆགས་པའི་མྱོང་ཚོར་ནི་གཞུང་དེ་ལ་སྦྱངས་པ་གནང་མྱོང་བའི་སྐྱེས་



སུམ་རྟགས་ཀྱི་ དགོས་མཁོ་ཆ་ཚང་སྐོང་ཐུབ། 103
བུ་བློ་གཟུ་བོར་གནས་པ་ཀུན་ལ་ཡོང་བས། དེ་ཅི་ཡིས་ནོངས། གང་གིས་སྐྱོན།
འཆད་མཁན་གྱིས་ལེགས་པར་མ་འཆད་པ་ཡིན་ནམ། སྦྱོང་མཁན་གྱིས་ལེགས་
པར་མ་སྦྱང་བ་ཡིན།། །
ཡོངས་གྲགས་ཀྱི་ལྟ ་བ་ལྟ ར་ན། དུས་རབས་བདུ ན་པའི་དུ ས་དཀྱི ལ་
ཙམ་དུ་ཆོས་རྒྱལ་བཀའ་དྲི ན་ཅན་གྱི་བློ ན་པོ་ཡང་དྲི ན་ཅན་ཐོ ན་མི ས་བརྡ་
སྤྲོད་ཀྱི་གཞུང་ཕྱི་མོ་འདི་གཉིས་བརྩམས་པ་ནས་བརྩིས་ན་ད་བར་མི་ལོ་ཆིག་
སྟོ ང་སུམ་བརྒྱ་ལྷ ག་རི ང་གཞུ ང་འདི ་གཉི ས་ཕར་བཤད་ཚུར་བཤད་དང༌།
ཕར་འཁྲིད་ཚུར་འཁྲིད་ཀྱིས་མི་ཚེ་འཁྱོལ་ཙམ་བྱུང་ཡང་མི་ལོ་ཆིག་སྟོང་སུམ་
བརྒྱ་ལྷག་ཙམ་རིང་བོད་ཀྱི་སྐད་འདི ་འཕེལ་མེད་རང་སོར་གནས་པ་ག་ལ་ཡིན།
འདི་དག་ཐམས་ཅད་ཀྱང་ཁོ་བོའི་བློ་ཡི་བསམ་དོན་ནི་སྐད་ཡིག་བཟའ་ཚང་ཁ་བྲལ་
དུ་སོང་བས་བོད་ཕྲུག་བོད་ཡིག་ལ་སྦྱོང་མཁན་ཀུན་འགོ་ཀ་ཁ་ཤེས་ཙམ་ནས་དཀའ་
ལས་བྱུང་སྟེ་བོད་ཡིག་སློབ་ཆུང་དང་། སློབ་འབྲིང་། སློབ་ཆེན་བཅས་སུ་མང་དུ་
འཁྲིད་ཅིང་སྦྱངས་ཀྱང་། ཡར་རྒྱས་ཆེན་པོ་འབྱུང་མི་ཐུབ་པ་ཡིན། དེ་ལྟ་མིན་ན།
རྒྱ་མི་རིགས་ཀྱིས་སྐད་དེ ་རང་གི་ཕ་སྐད་མིན་ལ། རྒྱ་ཡིག་ཀྱང་བོད་ཡིག་ལས་
ལྡབ་མང་པོས་རྙོག་དྲ་ཚ་བས་ཤེས་དཀའ་ཡང་། རང་རེའི་བོད་ཕྲུག་རྣམས་ཀྱིས་
ནི་ལོ་གསུམ་བཞི་ཙམ་ནས་རྒྱ་སྐད་རྒྱ་ཡིག་དག་པོར་འདོན་ཞིང་ལེགས་པར་འབྲི་
ཐུབ་པའི་རྒྱུ་མཚན་ཡང་བོད་ཕྲུག་རྣམས་རྒྱའི་སྐད་ཡིག་ལ་དགའ་ཞིང་དེ་སྦྱང་རྒྱུའི་
ཚེ་སྔོན་གྱི་ལས་སྐལ་འདྲ་ཡོད་ན་མ་གཏོགས་གཞན་རྒྱུ་མཚན་ཅི་བཤད་དུ་ཡོད།
བོད་སྐད་བོད་ཡིག་མི་ཤེས་པའི་མི་རིགས་གཞན་ནམ་རང་རིགས་ཀྱི་སློབ་ཕྲུག་ཁག་
གཅིག་ལ་ལོ་དང་ལོ་བསྟུད་དེ་བོད་ཀྱི་སྐད་ཡིག་བསླབ་ན་ཡང་དབྱངས་གསལ་སོ་
བཞི་ངོ་འཕྲོད་པའི་ཐོག་དེའི་སྦྱོར་ཚུལ་དང་ཀློ ག་ཚུལ་འཁྱར་རེ་མ་གཏོགས་སྐད་



104 བོད་ཀྱི་བརྡ་སྤྲོད་ནག་ཊིཀཿ
དང་ཡི་གེ་གང་གི་ཐད་རང་རྐྱ་འཕེར་ཐུབ་པ་ཞིག་ཆགས་སོང་ངམ། དེ་ལ་གཞན་
གྱི་རྒྱུ་མཚན་ཡང་མང་པོ་ཡོད་པ་ནི་སྨོས་མེད་རེད།།༡༣
ཅེས་པ་ནི་བོད་པ་བོད་ཡིག་ལེགས་པར་མི་སྦྱོང་མཁན་རྣམས་ལ་བཀའ་བཀྱོན་
གནང་བ་ཙམ་མ་གཏོགས་དོན་ལ་བོད་པར་བོད་ཡིག་རྒྱ་ཡིག་ལས་དཀའ་བ་འགྱུར་
མི་སྲིད། དེར་མ་ཟད་འཛམ་གླི ང་ཧྲིལ་པོའི་སྐད་ཡིག་གི་དབང་དུ་བྱས་ཀྱང་རང་
སྐད་དང་རང་ཡིག་ལས་སླ་བའི་སྐད་ཡིག་གཞན་ཞིག་ཤེས་བྱ་ལ་མི་སྲིད་པ་ཡིན་
ཅེས་ཚིག་ཐག་བཅད་ནས་བཤད་ཆོག་པའི་བདེ ན་པ་ཞིག་ཏུ་བདག་ཉིད་ཁུམས།
སླར་ཡང་དུད་བླ་བུ་ཆུང་གིས།
ཆོས་རྒྱལ་གྱི་སྐུ་དུས་བོད་ཡིག་འདི་ཐོག་མར་བྱུང་བ་ནས་བཟུང་དུས་རིང་
མོ་ཞི ག་གི་བར་བོད་ཀྱི་ཁ་སྐད་དང་ཡིག་སྐད་ཀྱི་བཟའ་ཚང་གཉིས་ཕན་ཚུན་
ཤིན་ཏུ་གཅིག་མཐུན་ཡིན་པ་ཏུན་ཧོང་གི་ཡིག་རྙི ང་དང་། བཙན་པོའི་སྐུ་དུས་
བཞེངས་པའི་རྡོ་རིང་། དྲིལ་བུའི་སྟེང་གི་ཡི་གེ་སོགས་ལས་རྟོགས་ཐུབ་པ་ཡིན་ལ།
དཀར་ལེབ་སུམ་རྟགས་དཀའ་འགྲེལ་ལས་ཀྱང་། ཁྲི་སྲོང་སྐུ་དུས་བྱིས་པས་ཀྱང་།།
རྟོགས་ནུས་གངས་ཅན་བརྡ་སྤྲོད་དེ། །ད་ནི་མཁས་པ་སྟོང་གི་ཞལ། །བསྡུར་ཀྱང་
མི་རྟོགས་འདི་ཅིའི་སྐྱོན། །ཞེས་དང་།། །
བློ་གསར་བ་རྣམས་དེ ང་སང་གི་སུམ་རྟགས་སྦྱོང་སྐབས་མགོ་བོ་འཁོར་ཏེ་
ཕལ་ཆེ ར་རི ག་པ་རྒྱས་རྒྱུ་ལྟ་ཞོག་སྔོ ན་ཡོད་ཀྱི་ཤེས་རིག་ཀྱང་དཔའ་ཁུམས་ཏེ་
ཡོན་ཏན་བློས་བཏང་བྱེད་པ་བདེན་མོད། མངའ་བདག་ཁྲི་སྲོང་ལྡེ་བཙན་གྱི་ཁྲིམས་
ཡིག་ཏུའང་། བྱིས་པ་བརྡ་སྤྲོད་འབྲི་ཀློག་ཡོན་ཏན་སློབ། །ཅེས་གསུངས་པ་ལྟར་
སྐབས་དེར་བྱིས་པའི་བློ་གྲོས་སོར་མོས་ཀྱང་འགྲོལ་ནུས་པའི་གངས་ཅན་པའི་བརྡ་
སྤྲོད་དེ་ནི་ལེགས་སྦྱར་དང་གཏན་ཚིགས་སོགས་ཀྱི་ལྕགས་མདུད་ཞུ་ལུགས་སུ་སོང་



པས
སུམ་རྟགས་ཀྱིས་་་་དགོས་མཁོ་ཆ་ཚང་སྐོང་ཐུབ། 105
ནས་གཞུང་མང་མཁྱེན་པའི་སྐུ ང་བུས་ཀྱང་མི་འགྲོལ་བའི་མཚམས་སུ་གྱུར།།༡༤
ཞེས་སོགས་གསུངས་པ་ལ་བརྟག་ན་ངེས་པར་གོ་བདེ་ཞིང་བཙན་པོའི་སྐུ་དུས་ཀྱི་
བོད་ཡིག་གི་སྒྲའི་འདོན་ཚུལ་སོགས་ཀྱི་སྟེ ང་ནས་དཔྱད་དེ་བཤད་རྒྱུ་མང་པོ་ཡོད་
མོད་ཡིག་ཚོགས་ལ་འཇིགས་པས་མ་བྲིས་སོ། །ཞེས་གསལ་བ་ལ་ཅུང་ཟད་ཅིག་
འགྲེལ་བརྗོད་བྱས་ན། ཡོངས་གྲགས་ང་ཚོས་བོད་ཀྱི་སྐད་ཡིག་སྦྱོང་བར་སྐད་ཡིག་
དེའི་བརྡ་སྤྲོད་སྦྱོང་དགོས་པ་ནི་ཚང་མས་མཁྱེན་གསལ་རེད།།
འོན་ཀྱང་ལས་དང་པོ་བ་ཞིག་ལ་ཐོག་མར་བོད་སྐད་དང་བོད་ཡིག་གི་བརྡ་
སྤྲོད་སློབ་སྐབས། དབྱངས་གསལ་ངོ་སྤྲོད་དང་། སྔོན་རྗེས་མིང་གསུམ་གྱི་ངོས་
འཛིན་དང་སྦྱོར་ཀློག །མགོ་འདོགས་ཀྱི་ཡི་གེ་ཀློག་ཚུལ། ཚིག་གྲུབ་བཟོ་སྟངས།
སྒྲུང་ཐུང་ཀློག་སྟངས་སོགས་རིམ་གྱིས་སློབ་སྦྱོང་སྤྲོད་པ་དེ་ལ། བྱིས་པ་བརྡ་སྤྲོད་
འབྲི་ཀློག་ཡོན་ཏན་སློབ། །ཅེས་པའི་དོན་ཡིན། དཀར་ལེབ་དྲུང་ཡིག་གིས། ཁྲི་སྲོང་
སྐུ་དུས་བྱིས་པས་ཀྱང་། །རྟོགས་ནུས་གངས་ཅན་བརྡ་སྤྲོད་དེ། །ཞེས་པའི་བརྡ་སྤྲོད་
པ་དེ་ནི་སྐད་ཡིག་ལ་གཅིག་ཏུ་མཁོ་བའི་བརྡ་སྤྲོད་ཀྱི་རྣམ་གཞག་སྟེ་སྦྱར་བྱ་ཡི་གེའི་
རྣམ་གཞག་དང་སྦྱོར་ཚུལ་ཚིག་ཕྲད་ཀྱི་འཇུག་པ་ཙམ་ལ་གོ་བ་ཡིན། ཡང་ཁོང་གིས་
གསུངས་པ། ད་ནི་མཁས་པ་སྟོང་གི་ཞལ། །བསྡུར་ཀྱང་མི་རྟོགས་འདི་ཅིའི་སྐྱོན།།
ཞེས་པའི་གོ་དོན་ནི་བརྡ་སྤྲོད་ཀྱི་གཞུང་ཆེན་པོ་སྟེ་སུམ་རྟགས་ཀྱི་རྩ་གཞུང་རྣམས་ལ་
སྔ་ཕྱིའི་འགྲེལ་པ་མང་པོ་དེ་རྣམས་ལ་གོ་བ་ཡིན། མི་རྟོགས་འདི་ཅིའི་སྐྱོན། ཞེས་པ་
ནི་ཚིག་སྐྱོན་ཁོ་ནར་ཟད། རྩ་བའི་གཞུང་གཅིག་ལ་འགྲེལ་བཤད་མི་མཐུན་པ་ཡོད་
པར་སྐྱོན་ཅི་ལ་སྲིད། མི་རྟོགས་པ་མིན་ཏེ་རྟོགས་ཏེ་འགྲེལ་བཤད་སྣ་ཚོགས་བྱས་
པའི་ཕྱིར། ལྷག་པར་སྐད་ཡིག་ལས་སླ་མིན་དེ་སྐད་ཡིག་གཅིག་པུས་ཐག་མི་ཆོད་ལ།
དེ་ནི་བརྗོད་བྱ་དང་འབྲེལ་ཏེ་ཡོང་བས་ན་སྐད་ཡིག་གི་གནས་ཚད་ཤིན་ཏུ་མཐོ་ཡང་



106 བོད་ཀྱི་བརྡ་སྤྲོད་ནག་ཊིཀ
ནང་ཆོས་མི་ཤེས་མཁན་ཞིག་ལ་ཤེས་རབ་སྙིང་པོ་གོ་དཀའ་བར་འགྱུར་ངེས་ཡིན།
ཡང་ཁོང་གིས། གངས་ཅན་པའི་བརྡ་སྤྲོད་དེ་ནི་ལེགས་སྦྱར་དང་གཏན་ཚིགས་
སོགས་ཀྱི་ལྕགས་མདུད་ཞུ་ལུགས་སུ་སོང་ནས། ཞེས་པ་དེ་ནི་བདེན་པར་འདུག་
ཀྱང་། སྐད་ཡིག་ལ་མཁོ་བའི་བརྡ་སྤྲོད་སྦྱོང་སྐབས་ལེགས་སྦྱར་དང་། གཏན་
ཚིགས་ཀྱི་བཤད་པ་ཡོད་པ་དེ་རིགས་ལ་ཅིའི་ཕྱིར་ཨུ་ཚུགས་ཀྱིས་སྦྱོང་བར་བྱེད།
བྱིས་པའི་བརྡ་སྤྲོད་ཆུང་ཆུང་ཤིན་ཏུ་མང་པོ་ཡོད་ཅིང་། དེ་དག་ལས་འགྲོ་དོན་
ཆེ་ཤོས་ནི་ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་ཡིན་ལ།
དེ་དག་ཏུ་ལེགས་སྦྱར་དང་གཏན་ཚིགས་རིག་པའི་བཤད་པ་མེད་དོ།།
དེ་རྗེས་ཅུང་ཟད་སློབ་ལོ་སོན་པ་ན་སུམ་རྟགས་ཀྱི་བཤད་པ་རྒྱས་བསྡུས་འཚམ་
པ་ལེགས་སྦྱར་དང་གཏན་ཚིགས་རིག་པའི་བཤད་པ་མེད་པ་ཇི་སྙེད་ཅིག་ཡོད་ཅིང་།
དེ་དག་བེད་སྤྱོད་གཏོང་ཆོག་པ་ཡིན། འགྲེལ་ཆེན་ལྟ་བུར་མཚོན་ན། བརྡ་སྤྲོད་ཀྱི་
བཤད་པ་དང་ལྷན་ཅིག་ཏུ་སྐབས་འགར་ལེགས་སྦྱར་གྱི་བཤད་པ་ཅུང་ཟད་རེ་ཡོད་
ཅིང་། གཏན་ཚིགས་ཀྱི་བཤད་པ་ནི་དགག་བཞག་གི་སྐབས་སུ་མི་བཀོལ་དུ་མི་རུང་
བས་སྐབས་འགར་ཅུང་ཟད་རྒྱ་ཆེ་བའང་ཡོད། དེར་བརྟེན་མུ་ཏིག་ཕྲེང་མཛེས་ལྟ་
བུ་མཐོ་སློབ་མིན་པའི་སློབ་ཚན་དུ་བཞག་ཡོད་ན་གོང་སྨྲོས་སྐྱོན་ཏེ་བོད་ཀྱི་བརྡ་སྤྲོད་
རྟོགས་དཀའ་བའི་སྐྱོན་དུ་འཇུག་ངེས་ཡིན།།
དཔེར་ན། ཁྲི་སྲོང་སྐུ་དུས་བྱིས་པས་ཀྱང་། །རྟོགས་ནུས་གངས་ཅན་བརྡ་
སྤྲོད་དེ། །ད་ནི་མཁས་པ་སྟོང་གི་ཞལ། །བསྡུར་ཀྱང་མི་རྟོགས་འདི་ཅིའི་སྐྱོན།།
འོན་ཀྱང་དཀྱུས་གཅིག་ཏུ་འདི་ལྟར་བཤད་པ་དོན་དང་མི་མཐུན་པར་སེམས།
སྐད་ཡིག་དང་བརྡ་སྤྲོད་གང་ཞིག་རྟོགས་དཀའ་སླ་ནི་གཙོ་བོ་རང་གི་དོན་གཉེར་
དང་ཁོར་ཡུག་གི་ཤུགས་རྐྱེན་ལ་བརྟེན་ནས་སྐད་ཡིག་ག་གེ་མོར་དཀའ་སླའི་འགྲེལ་



E
：
སུམ་རྟགས་ཀྱིས་་་་དགོས་མཁོ་ཆ་ཚང་སྐོང་ཐུབ། 107
བརྗོད་མི་བྱེད་ཀ་མེད་ཡིན། ལོ་མང་གོང་ནས་རང་རེའི་བཙན་བྱོལ་སློབ་གྲྭ་རྣམས་
སུ་གཞི་རིམ་འཛིན་གྲྭ་ལྔ་པ་བར་དབྱིན་ཇིའི་སྐད་ཡིག་མ་གཏོགས་སློབ་ཚན་གཞན་
ཚང་མ་བོད་ཡིག་དང་བོད་སྐད་ཐོག་སློབ་ཁྲིད་བྱེད་ཀྱི་ཡོད། འོན་ཀྱང་སློབ་ཕྲུག་
རྣམས་བོད་ཡིག་ལས་དབྱིན་ཇིའི་སྐད་ཡིག་ཡག་པ་ཡོང་གི་ཡོད་པ་མངོན་སུམ་ཡིན།
བོད་ཀྱི་ཁོ ར་ཡུག་ནང་འཚར་ལོང་བྱུང་བ་ཞིག་ཡི ན་ན་དེ ་ལས་ལྡོ ག་པའང་
མངོན་སུམ་ཡིན། དེར་བརྟེན་རང་རེའི་སྐད་དང་བརྡ་སྤྲོད་ཁག་པ་མིན་ཡང་།
ཁོར་ཡུག་གི་རྐྱེན་པས་རང་རེའི་སྐད་ཡིག་སློ བ་སྦྱོང་བྱེད་རྒྱུར་དམིགས་བསལ་
དཀའ་ངལ་ཞིག་འཕྲད་ཀྱིན་ཡོད། དེ་ལ་གདོང་ལེན་བྱེད་ཕྱིར་བཙན་བྱོལ་བོད་
གཞུང་ནས་ཤེས་ཡོན་སྲིད་བྱུས་གསར་པ་གཏན་འབེབས་དང་འབྲེལ་དེའི་དགོངས་
དོན་བཞིན་འཛིན་གྲྭ་བཞི་པ་མ་སོན་བར་བོད་ཡིག་གཅིག་པུའི་སྟེང་ནས་སློབ་ཚན་
ཚང་མ་སློབ་རྒྱུ་ཙམ་མ་ཟད་དབྱིན་ཇི་ལ་སོགས་པའི་ཁོར་ཡུག་བཀག་སྟེ་ཤུགས་
རྐྱེན་མ་ཐེབས་པར་བརྩོན་དང་བརྩོན་བཞིན་པ་ལགས།།
ད་ནི་བོད་ཀྱི་སློབ་གྲྭ་རྣམས་སུ་ཡང་སྔོན་འགྲོའི་ལོ་གསུམ་རིང་བོད་ཡིག་ཁོ་
ན་བརྒྱུད་ནས་སློབ་འཁྲིད་བྱེད་པ་མ་གཏོགས་དབྱིན་ཇིའི་སྐད་ཡིག་ངོ་སྤྲོད་ཙམ་
ཡང་གནང་གི་མིན་པའི་ཐག་གཅོད་བཟང་པོ་ཞིག་བྱུང་ཞིང་། དེ་ཡང་ཕྱི་ལོ་༢༠༡༢
ནས་འགོ་འཛུགས་བྱེད་རྒྱུ་རེད་འདུག །འདི་སོགས་ཀྱི་ཐབས་ལམ་བརྒྱུད་ནས་
གཞུང་སྒེར་ཅི་རིགས་ཀྱིས་བོད་ཀྱི་རིག་གཞུང་རི་བོའི་གཏོས་དང་མཉམ་ཞིང་།
རྒྱ་མཚོ་བཞིན་དུ་ཟབ་པས་འཛད་མཐའ་མེད་པ་ཉིད་རྟག་ཏུ་མི་ཉམས་གོང་འཕེལ་
དང་ཉམས་པ་སོར་ཆུད། དེ་བཞིན་རིག་གནས་གསར་པའི་ཤེས་ཡོན་ཐམས་ཅད་
ཀྱང་རང་སྐད་དུ་བཞུགས་ཕྱིར་ཚང་མས་འཕྱར་གྲུ་མཉམ་འདེགས་བྱེད་དགོས།
ནོར་ཡོད་རྣམས་ནས་ནོར་གྱི་འགྲོ་གྲོན་དང་། ཤེས་ཡོན་ཅན་རྣམས་ནས་བསམ་



108 བོད་ཀྱི་བརྡ་སྤྲོད་ནག་ཊིཀ
བློའི་འགྲོ་གྲོན་བཏང་ནས་བོད་ཀྱི་ཤེས་རིག་དེ་གནའ་དེང་མཚམས་སྦྱོར་བྱེད་ཐུབ་
པའི་རིག་གནས་ཕུན་སུམ་ཚོགས་པ་ཞིག་ཏུ་བཟོ་དགོས་པ་དེ་ང་ཚོ་ཚང་མའི་སྟེང་
དུ་བབ་པའི་ཐུན་མོང་མ་ཡིན་པའི་ལས་འགན་ཡིན། འདི་ནི་མི་རིགས་སྲུང་སྐྱོབ་
ཀྱི་གཞི་རྟེན་གཙོ་བོ་ཞིག་ཡིན་ནོ། །མདོར་ན་བོད་མི་མི་རེ་ངོ་རེས་རང་ཉིད་བོད་
རིགས་ཡིན་པ་ཙམ་གྱིས་མི་ཆོག་པར་བོད་ཀྱི་ཆོས་དང་རིག་གཞུང་གིས་ཕྱུག་པ་
ཞིག་ངེས་པར་དགོས་གལ་ཆེ།།
ཐུན་མོང་གི་ཀློག་སྟངས་ལས་ཡུལ་སྐད་ཀྱི་ཀློག་སྟངས་
བཙན་པའི་དབང་དུ་བྱེད་པ།
༈ ཐོན་མིས་བོད་ཡིག་བཟོ་སྐབས་བོད་སྐད་ལ་གཞིར་བཞག་ནས་གཏན་འབེབས་
བྱས་པ་རྩོད་མེད་ཡོངས་གྲགས་ལགས་ཤིང༌། དེས་ན་དང་ཐོག་བོད་ཡིག་དང་
བོད་སྐད་གཉིས་ཀའི་ཀློ ག་སྟ ངས་གཅིག་ལས་གཉིས་མེད་པའང་ངེས་ཤི ང་།
རིམ་གྱིས་ལོ་ངོ་བརྒྱ་ཕྲག་མང་པོའི་རིང་བོད་མིའི་འཚོ་བར་དར་རྒུད་སྣ་ཚོགས་
བྱུང་སྟེ་སྐད་ཡིག་སློབ་གཉེར་ལ་ཡང་དར་རྒུད་སྣ་ཚོགས་བྱུང་ཡོད། ལོ་ངོ་བརྒྱ་
ཕྲག་མང་པོའི་རིང་བོད་སྐད་ནི་ཀུན་གྱིས་སྤྱོད་ཀྱང་བོད་ཡིག་ནི་ནང་དོན་རིག་པ་
གཙོར་གྱུར་གྱི་རིག་གནས་རྣམས་སུ་ཤུགས་ཆེར་སྤྱོད་པ་ལས། ཞིང་འབྲོག་ཕལ་
མོ་ཆེའི་འཚོ་བའི་ནང་དང་། རྒྱ་ཁྱབ་ཚོང་པའི་ལས་རིགས་རྣམས་སུ་བོད་ཡིག་གི་
སྤྱོད་སྒོ་ནི་ཤིན་ཏུ་ཉུང་ཞིང་། ལྷག་པར་ཆོས་ཤིག་བྱེད་ན་མ་གཏོགས་བོད་ཡིག་
མ་ཤེས་ན་ཡང་སྤྱི་ཚོགས་ཀྱི་འཚོ་བའི་ནང་མི་འགྲིགས་པ་མེད་པར་མ་ཟད་ཁོར་
ཡུག་གི་དབང་གིས་བོད་ཡིག་དང་བོད་སྐད་ནུབ་པའི་ཉེན་ཁ་དེ་བས་ཆུང་བ་ཡིན།



སུམ་རྟགས་ཀྱིས་་་་དགོས་མཁོ་ཆ་ཚང་སྐོང་ཐུབ། 109
དེ ར་བརྟེ ན་དང་ཐོག་ཡིག་སྐད་ཀྱི་གདངས་དང་ཡུལ་མི་རང་བཞིན་པའི་སྐད་
གདངས་གཉིས་ལ་ཁྱད་པར་མེད་ཀྱང་། རིམ་གྱིས་ཡིག་སྐད་ཀྱི་སྒྲ་གདངས་རང་
འཇགས་སུ་གནས་ཀྱང་དེ་ཉིད་སྤྱོད་སྒོ་ཆུང་བས་ངག་འདོན་བྱེད་སྐབས་ཡུལ་སྐད་སྣ་
ཚོགས་པའི་དབང་གིས་ཡིག་སྐད་ཇི་བཞིན་སྒྲ་གདངས་ཉམས་པས་མ་ཚད་སྐབས་རེར་
ཡུལ་སྐད་ཀྱི་སློབ་དཔོན་ངོས་ནས་ཀྱང་ང་ཚོའི་ཡུལ་སྐད་འདི་དག་ཤོས་ཡིན་ཞིང་།
དེ་ཉིད་བོད་མིའི་སྤྱི་སྐད་དུ་འཇོག་དགོས་པའི་བསམ་འཆར་སྔ་ཕྱིར་བྱུང་ཡོད།།
སྔོན་གྱི་དུས་སུ་འཕུལ་རྟེན་མགོ་འདོགས་ཟུར་ཕྱིན་པ་འདོན་གྱི་ཡོད་པ་ལ་
དོགས་པ་སྤུ་ཙམ་ཡང་མེད་ཅིང་། དེ་ཉིད་དག་པ་རྒྱུ་མཚན་དུ་བྱས་ཏེ་ང་ཚོས་
འཕུལ་རྟེན་མགོ་འདོགས་ཟུར་ཕྱིན་པ་ཀློ ག་སྟངས་དེ་བོད་མིའི་ཀློ ག་སྟངས་ཚད་
ལྡན་དུ་ངོས་འཛིན་བྱེད་མཁན་ཡང་ཡོད་ཅིང་། དེ་ནི་ལོ་རྒྱུས་བཤད་པའི་སྐབས་
དང་འབྲེལ་བའི་གནད་དོན་གལ་ཆེན་ཞིག་ཡིན་དུ་ཆུག་ན་ལས་འབྱུང་འགྱུར་སྐད་
ཡིག་གི་ལག་ལེན་ཁྲོད་དུ་གཞི་རྐང་བཟུང་འོས་པའི་བསམ་འཆར་ཞིག་ཏུ་མི་སྣང་།
འགྲོ་ལ་འ་ག་རོ་ཞེས་སྨྲས་ན་སུས་གོ་ཐུབ་བམ། དེ ར་བརྟེན་ཡིག་སྐད་དང་ངག་
འདོན་དབར་ཁྱད་པར་བརྒྱ་ཆ་བརྒྱ་ཐམ་པ་བྱུང་ཟིན་པ་རྣམས་ལ་ལྟག་ལོག་མ་བརྒྱབ་
པར་ཡོངས་ཁྱབ་ཀློ ག་སྟངས་ཤིག་མེད་པར་འདོད་ཀྱང་ཡོད་པ་དེ་ལ་ཉམས་ཞིབ་
ཀྱིས་ངོས་འཛིན་བྱེད་དགོས། ཀློག་སྟངས་རིགས་གཅིག་ཡུལ་སྐད་འགའ་ཞིག་ཏུ་
ཉམས་ཀྱང་ཡུལ་སྐད་ཕལ་ཆེ་བར་མ་ཉམས་པ་དེ་རིགས་རྩལ་དུ་བཏོན་ནས་སློབ་
སྦྱོང་བྱེད་དགོས། དཔེར་ན་ཉན་ཤུལ་མཁྱེན་རབ་འོད་གསལ་གྱིས།
གཉིས་པ་ནང་གསེས་ཀྱི་ཁྱད་པར་བཤད་པ་ལ་ཐོག་མར་བོད་ཡིག་གི་དབྱངས་
གསལ་རྣམས་ཀྱང་ཀློ ག་སྐབས་ཡུལ་ལུང་སོ་སོའི་ཀློ ག་སྟངས་ཀྱི་ཁྱད་པར་ནི།
ལྷ་ས་ཁུལ་གྱིས་མཚོན་པའི་དབུས་ཁུལ་དུ། ཨི་ཨུ་ཨེ་ཨོ་བཞིའི་སྒྲ་གདངས་མི་



110 བོད་ཀྱི་བརྡ་སྤྲོད་ནག་ཊཾ ཀཿ
འདྲ་ནའང་། མདོ་ཁམས་ཁུལ་གྱི་ས་གནས་མང་པོ་ཞིག་ཏུ་ཨེ་དང་ཨོ་གཉིས་
དབུས་ཁུལ་གྱི་ཀློག་སྟངས་དང་ཁྱད་པར་མེད་ཀྱང་ཨི་དང་ཨུ་གཉིས་ཀློག་སྟངས་
དབུས་ཁུལ་དང་མི་འདྲ་བར་སྒྲ་གདངས་གཅིག་མཚུངས་ལྟ་བུ་ཞིག་ལས་མི་ཡོང་།
དེའི་རྐྱེན་གྱིས་མདོ་ཁམས་ཁུལ་གྱི་མིས་ཡི་གེ་འབྲི་ཀློ ག་ཐུབ་ཅིང་དག་ཆ་མི་
ཤེས་པ་དག་གིས་ཞབས་ཀྱུ་དང་གི་གུ་ནོར་བ་མང་པོ་མཐོང་དུ་ཡོད་པ་དཔེར་ན།
རིན་པོ་ཆེ་གཡུ་ལ་དབྱི་འབྲི་བ་དང་། གྲངས་ཀ་བཅུ་དྲུག་བཅི་དྲིག་འབྲི་བ་དང།
ཨ་ཁུ་ལ་ཨ་ཁི་འབྲི་བ་དང་། གྲངས་ཉི་ཤུ་ལ་ཉུ་ཤི་འབྲི་བ་དང་། བྱ་བ་བསྒྲུབ་པ་
ལ་བསྒྲིབ་པ་འབྲི་བ་སོགས་རྟག་ཏུ་མཐོང་དུ་ཡོད་པ་ནི་དོན་དུ་ཨི་དང་ཨུའི་སྒྲ་ལ་
ཁྱད་པར་མེད་པར་ཀློག་པ་དེ ས་ལན་པ་ཡིན་པས་དེའི་ཐད་ལ་དབུས་ཁུལ་གྱི་ཀློག་
སྟངས་བཟང་བ་ཡིན།།
ཡང་དབུས་ཁུལ་དུ་ཀ་དང་ག། ཏ་དང་ད། པ་དང་བ། ཞ་དང་ཤ་སོགས་ཀྱི་སྒྲ་
གདངས་ཐ་དད་དུ་ཀློ ག་ཀྱང་། མདོ་ཁམས་ཁུལ་དུ་ཀ་དང་གའི་སྒྲ །ཏ་དང་དའི་སྒྲ།
འ་དང་ཨའི་སྒྲ་ལ་ཁྱད་མི་ཐོན་པ་ཡིན། དེའི་དབང་གིས་ས་ཁུལ་འགའ་ཞིག་ཏུ་ཀ་ཁ་
ཕྱེས་དང་། ག་ཁ་བཙུམས་ཞེས་དབྱེ་བ་དང་། འགའ་ཞིག་གིས་ཀ་བཟེད་དང་ག་ཟླུམ།
ད་རྐྱང་དང་ཏ་སྒུར། ཨ་ཆེན་དང་འ་ཆུང་སོགས་ཀྱི་མིང་བཏགས་ཏེ་དབྱེ་བ་འབྱེད་
དགོས་བྱུང་། དེའང་དབུས་ཁུལ་གྱི་ཀློག་སྟངས་བཟང་བ་ཡིན། སྡེ་པ་བཞི་པ། པ་ཕ་
བ་མ་བཞི་ཀློག་དུས་དབུས་ཁུལ་དུ་ཐོག་མར་མཆུ་བཙུམས་པ་ཕྱེ་མ་ཐག་ཏུ་སྒྲ་ཐོན་
དགོས་པར་ཁྱད་མེད། མདོ་ཁམས་ཁུལ་དུ་པ་དང་ཕ་མ་གསུམ་ཀློག་སྟངས་དབུས་
ཁུལ་དང་གཅིག་མཚུངས་ཡིན་ཡང་། བ་ཀློག་སྐབས་མཆུ་དངོས་སུ་མི་བཙུམ་པར་
ཡས་སོ་དང་མས་མཆུ་གཉིས་སྦྱར་ཏེ་དེའི་བར་ནས་སྒྲ་ཐོན་དགོས་པ་ཞིག་ཡིན།
དེའི་དབང་གིས་མདོ་ཁམས་ཁུལ་གྱི་མིས་རྒྱ་ཡིག་དང་ཕྱི་རྒྱལ་གྱི་སྐད་ཡིག་སྦྱོང་



སུམ་རྟགས་ཀྱིས་་་་དགོས་མཁོ་ཆ་ཚང་སྐོང་ཐུབ། 111
སྐབས་ཧྥ་ཧྲི་ཧྥུ་ཀྱི་སྒྲ་དཀའ་ཚེགས་མེད་པར་ཐོན་ཐུབ་ཀྱང་དབུས་ཁུལ་དུ རྒྱུ་ཡི་སྒྲ་
ཐོན་ཁག་ཙམ་ཡོད་པས་ཧྥ་རན་སི་ལ་ཕ་རན་སི། ཧྥང་ཙི་ལ་ཕང་ཙི་སོགས་ཟེར་བ་
ལྟ་བུ་ཡིན།།
སྤྱིར་བཏང་བྱས་ན་དབུས་ཁུལ་དང་ཁམས་ཁུལ་དུ་པ་དང་ཨ་མདོའི་
ཕྱོགས་སུ་བ་ཡིག་སྤྱོད་མང་བ་ཡིན། ཨ་མདོ་ཕྱོགས་སུ་བ་སྒྲ་འཇུག་
ཡུལ་མང་དྲགས་པ་ལྟ་བུ་ཞིག་ཡིན་པ་དཔེར་ན། པདྨ་ལ་བདྨ་དང་།
པཎ་ཆེན་དང་བཎ་ཆེན། པད་མེ་ལ་བད་མེ། པདྨ་འབྱུང་གནས་ལ་བདྨ་
འབྱུང་གནས་ཞེས་པའི་སྒྲ་སོགས་ཐོན་ཡང་འབྲི་དུས་མི་ནོར་མོད། ཀློག་
དུས་ཕལ་ཆེ ར་པ་ཡིག་མི་དགོས་པ་ལྟ་བུ་ཞིག་ཡིན། དེ་མིན་ཞ་དང་ཤའི་
སྒྲ་དབུས་ཁུལ་གྱི་ཀློག་སྟངས་ལ་གསལ་ཙམ་དང་། མདོ་ཁམས་ཕྱོགས་ཀྱི་
ས་གནས་འགའ་ཞིག་གི་སྒྲ་དེ་ཙམ་གསལ་བོ་མེད་པ་ལྟ་བུ་ཡིན།།༡༥
ཞེས་གསལ། འདི་སོགས་ཡུལ་སྐད་ལ་སྤྱིའི་ཀློག་སྟངས་སུ་མ་གོ་བར་ཡུལ་སྐད་
གང་ཞིག་མ་ཉམས་པའི་བརྡ་སྤྲོད་དང་མཐུན་པ་དང་། སྤྱོད་སྒོ་ཇི་ཙམ་མང་བ་ཡོད་
པ་དེ་རིགས་ལ་ཉམས་ཞིབ་འཚོལ་བསྡུ་བྱེད་རྒྱུ་བྱུང་ན་གང་ཞིག་སྤྱི་སྐད་དུ་འཇོག་
དགོས་པའི་ངོ་འཕྲོད་ངེས་ཡིན། དེ་བཞིན་ཡེ་ཤེས་རབ་གསལ་གྱིས། །
དེས་ན་གདངས་སྦྱོར་གྱི་ང་རོ་ཀློག་སྟངས་ཀྱང་དབུས་གཙང་གི་སྐད་ལྟར་
ལྷོད་ཐལ་སོང་བ་དང་། འབྲོག་སྐད་ལྟར་གྲིམ་ཐལ་སོང་བ་གང་ཡང་མིན་
པ་ཞིག་མཁས་པའི་གྲོས་རར་ཀློག་སྟངས་བསྡེབས་སྐད་དང་མཐུན་ཤས་
ཆེ་བའི་ང་རོ་ཞིག་གཏན་ལ་ཕབ་སྟེ སྒྲ་ཐག་ལ་དཔར་བཏབ་སྟེ་ཀུན་ལ་
སྤྱི་འབྱམས་སུ་སྤེལ་དགོས་ངེས།།༡༦



112 བོད་ཀྱི་བརྡ་སྤྲོད་ནག་ཊིཀ
ཞེས་པ་འདི་ཡི་གཞི་རྟེན་དུ་གོང་དུ་ལུང་དྲངས་པའི་མཁྱེན་རབ་འོད་གསལ་གྱི་
བཤད་པ་དེ་ཉིད་ལས་ང་ཚོས་བསླབ་བྱ་བླང་དགོས། འབའ་དོན་གྲུབ་རྒྱལ་གྱིས།
ཁོང་རྣམ་པ་ཚོས་(སློབ་དཔོན་ཐོན་མི། སི་ཏུ་པཎ་ཆེན། ས་སྐྱ་བསོད་ནམས་རྩེ་མོ་》ལྷ་སའི་
སྐད་དང་ཁམས་སྐད་སྐོ ར་ཞིག་གིས་ཡིག་ཀློ ག་དང་གཏམ་བཤད་གང་
བྱས་ཀྱང་ཡི་གེའི་འཕུལ་རྟེན་མགོ་འདོགས་སོགས་ཀྱི་སྒྲ་གདངས་གཏན་
ནས་དག་པར་ཐོན་གྱིན་མེད་པ་དངོས་སུ་བརྗོད་དེ། དེང་ཕྱིན་ལྷ་སའི་
སྐད་ཀྱིས་བོད་ཀྱི་སྤྱི་སྐད་བྱེད་པ་ལ་ནུས་པ་ཡོད་རྒུ་བཏོན་ཏེ་སྔོན་འགོག་
དང་བཀའ་བཀྱོན་གནང་གི་ཡོད་པ་རེད།།༡༧
ཅེས་གསལ། འདི་ཡང་ལོ་རྒྱུས་ཀྱི་གནད་དོན་གསལ་བ་ཙམ་ལས་སྐད་ཡིག་གི་ལག་
ལེན་ལ་དེ་ཙམ་ཕན་པ་ཨེ་ཡོད་གོང་དུ་བཤད་ཟིན། དེ་བཞིན་ཁོང་གིས།
དུང་དཀར་བློ་བཟང་འཕྲིན་ལས་ཀྱིས། གཙང་པའི་སྐད་དང་། ལྷོ ་ཁའི་སྐད།
ཁམས་སྐད། ཨ་མདོའི་སྐད་སོགས་ཀྱི་ནང་ནས་མང་པོ་ཞིག་ང་ཚོས་དེང་སང་ངོས་
འཛིན་བྱས་པའི་ཡིག་སྐད་དང་ཏག་ཏག་མཐུན་པོ་ཡོད། ཅེས་དང་། ཡང་ཁོང་གིས།
དེང་སང་ཁམས་ཁུལ་དང་ཅོ་ནེ། རྒྱལ་རོང་། མགོ་ལོག་བཅས་ཀྱི་བོད་རིགས་ཁུལ་ལ་
ཡང་སྔོན་འཇུག་ཡོད་མེད་དང་། མགོ་ཅན་ཡིན་མིན་བར་ལ་དབྱེ་བ་གསལ་པོ་ཡོད།
ཅེས་གསུངས་པ་ལས། ཁོང་ཚོས་ཨ་མདོའི་སྐད་དང་ཁམས་སྐད་མང་ཤོས་ཀྱིས་ཡི་
གེའི་འཕུལ་རྟེན་མགོ་འདོགས་སོགས་ཀྱི་སྒྲ་ཡང་དག་པར་འདོན་ཐུབ་པ་དངོས་སུ་
བརྗོད་དེ་དེང་ཕྱིན་བོད་ཀྱི་སྤྱི་སྐད་དེ་ཡང་ཨ་མདོའི་སྐད་ཀྱིས་བྱེད་འདོད་ཡོད་པའི་
རེ་བ་ཤུགས་དྲགས་སུ་བཏོན་ཡོད་པ་རེད། དེར་བརྟེན་གོང་གསལ་གྱི་མཁས་དབང་
དང་སློབ་དཔོན་ཆེན་པོ་ཐོན་མི་སཾ་བྷོ་ཊ་དང་། པྲ་ཏི་དགེ་བཤེས་རིན་ཆེན་དོན་གྲུབ།



སུམ་རྟགས་ཀྱིས་་་་་དགོས་མཁོ་ཆ་ཚང་སྐོང་ཐུབ། 113
རྗེ་བཙུན་བསོད་ནམས་རྩེ་མོ། དུང་དཀར་བློ་བཟང་འཕྲིན་ལས། དཀར་ལེབས་པདྨ་
རྡོ་རྗེ་སོགས་ཚད་ལྡན་གྱི་མཁས་དབང་འདི་དག་ནི་ལྷ་སའི་མཁས་ཆེན་དམ་པ་འབའ་
ཞིག་ཡིན་ན་ཡང་། ཁོང་རྣམ་པས་ལྷ་སའི་སྐད་དེ་སྤྱི་སྐད་དུའཇོག་འདོད་མེད་པ་
དང༌། ཨ་མདོའི་སྐད་དེ་སྤྱི་སྐད་དུ་འཇོག་འདོད་ཡོད་པ་འདིས་ནི་ང་ཚོས་ཨ་མདོའི་
ཡུལ་སྐད་འདི་བོད་ཀྱི་སྤྱི་སྐད་དུ་བཞག་ན་ནོར་འཁྲུལ་ཅི་ཡང་མེད་པར་ཕྱོགས་ཡོང་
ནས་ར་སྤྲོད་བྱུང་ཡོད་པ་རེད།།༡༨ ཅེས་གསལ། བཤད་པ་འདི་ཡང་ལོ་རྒྱུས་ཀྱི་
བཤད་པར་མཁོ་ཡང་སྤྱི་སྐད་དུ་རུང་བའི་བསམ་འཆར་གལ་ཆེན་ཞིག་ཏུ་མ་མཐོང་།
འདི་སྐོར་གོང་དུ་བཤད་ཟིན། འབའ་དོན་གྲུབ་རྒྱལ་གྱིས།
ཁོང་(དུང་དཀར་རིན་པོ་ཆེ་) གིས་ལྷ་ས་གྲོང་ཁྱེར་གྱི་སྐད་དེ་ཡུལ་སྐད་
དང་ཡིག་སྐད་གཅིག་གྱུར་བྱ་རྒྱུར་གཞི་འཛིན་སའི་རྨང་གཞིའི་ཡུལ་
སྐད་དུ་བཞག་ནས་དེ་རང་དར་སྤེལ་གཏོང་རྒྱུའི་ཨུ་ཚུགས་བྱས་པ་དེ་
ཅུང་ཟད་ཐལ་དྲགས་པ་རེད་བསམ་གྱི་འདུག་ཅེས་དང་། ཡི་གེའི་དག་ཆ་ ་
དེ་ལྷ་སའི་ཁ་སྐད་རྐྱང་བའི་ཐོག་ལ་བསྒྱུར་རྒྱུའི་ཨུ་ཚུགས་བྱས་པ་ཡིན་ན།
ཡུལ་སྐད་དང་ཡི་གེ་གཅིག་གྱུར་བཟོ་ཐུབ་རྒྱུ་ཕར་ཞོག་གསར་བཟོའི་ཡི་
གེའི་དག་ཆ་དེ་དང་ས་གནས་གཞན་དག་གི་ཡུལ་སྐད་བར་ཁ་བྲལ་ཆེ་རུ་
འགྲོ་གི་རེད། ཅེས་དང་། ཡུལ་སྐད་དང་ཡིག་སྐད་གཅིག་གྱུར་བྱ་རྒྱུའི་
གཞི་འཛིན་སའི་རྨང་གཞིའི་ཡུལ་སྐད་དེ་ལྷ་ས་གྲོང་ཁྱེར་གྱི་ཡུལ་སྐད་ཁོ་
ནར་རྩིས་ན་འགྲིག་གི་མེད་པ་ར་སྤྲོད་གསལ་པོ་བྱུང་ཡོད།།༡༩
ཞེས་གསལ་བ་འདི་ཡང་ད་གཟོད་ཚང་མས་མཁྱེན་ཆུབ་ལགས། སླར་ཡང་ཀློ ག་
སྟངས་ཐད་མཇུག་སྡོམ་ཞིག་བྱས་ན། ད་བར་བརྒྱ་ཆ་བརྒྱ་ཐམ་པ་ཀློ ག་སྟངས་



114 བོད་ཀྱི་བརྡ་སྤྲོད་ནག་ཊིཀ
ཉམས་ཟིན་པ་རྣམས་ལ་ཉམས་ཟིན་པར་ངོས་འཛིན་ངེས་པར་བྱེད་དགོས་པ་ཙམ་
ལས་ལྟག་ལོག་རྩ་བ་ནས་བརྒྱབ་མི་རུང་། དཔེར་ན་སྐྲ་ལ་ས་ཀ་ར་དང་མཁའ་ལ་མ་
ཁ་འ་ཞེས་བརྗོད་ན་བོད་མི་བརྒྱ་ཆ་དགུ་བཅུ་གོ་དགུས་གོ་མི་ཐུབ། དབྱངས་ཀྱི་ཀློག་
སྟངས་དང་རྗེས་འཇུག་གི་ཀློག་སྟངས་རྣམས་ད་ལྟའི་ཆར་མ་ཉམས་པར་ཤུགས་
ཆེར་གནས་ཡོད་པས་ན་ངེས་པར་དུ་དེ་དག་ཟུར་ཕྱིན་པ་ཀློག་དགོས། འོན་ཀྱང་ཡ་
ང་འཇུག་གི་སྒྲ་མི་ཐོན་པ་ཉམས་ཟིན་རྣམས་ལ་ཉམས་པར་ངོས་འཛིན་དགོས་ཤིང་།
བསྐྱར་ལོག་བྱེད་དགོས་དོན་མེད། དཔེར་ན་གངས་ལ་གང་མ་གཏོགས་གང་ས་ཟེར་
ནས་ཀློག་དགོས་དོན་མེད། འོན་ཀྱང་ཀུན་ཏུ་དང་ཤིན་ཏུ་ལྟ་བུར་དེང་སང་ཡང་རང་
བཞིན་གྱིས་ད་དྲག་ཐོན་པ་རྣམས་ལ་ཡང་འཇུག་མེད་པར་སེམས་ཏེ་ཤིན་དུ་དང་ཀུན་
དུ་ཞེས་འབྲི་དགོས་དོན་ཡང་མེད།།
མིང་ཚིག་གཅིག་མཐུན་མ་བྱུང་བ་བཤད་པ།
༈ བོད་ཀྱི་གནའ་བོའི་རིག་གཞུང་ཐད་མཁས་པ་གོང་མ་རྣམས་ཀྱི་དྲིན་ལ་བརྟེན་
ནས་མིང་ཚིག་གཅིག་མཐུན་བྱུང་སྟེ་དེང་སང་ང་ཚོར་དཀའ་ངལ་འཕྲད་ཀྱི་མེད།
འོན་ཀྱང་ཁོང་རྣམས་ཀྱིས་རང་རེའི་སྐད་དང་ཡི་གེ་གཉིས་ལྷན་ཅིག་ཏུ་འཚོ་ཚིས་ཀྱི་
ལམ་དུ་དྲངས་མ་ཐུབ་པ་དེ་ཡང་བདེན་པ་ཞིག་ཡིན། དེང་སང་རང་རེའི་སྐད་དང་ཡི་
གེ་འཚོ་བ་དངོས་ཀྱི་ནང་བེད་སྤྱོད་གཏོང་འགོ་ཚུགས་པ་ན་ད་གཟོད་མིང་ཚིག་གཅིག་
མཐུན་མ་བྱུང་བའི་གནད་དོན་གསལ་པོར་ཆགས། ལྷག་པར་ཐ་སྙད་གསར་པའི་
རིགས་བོད་འགྱུར་བྱེད་སྐབས་ཐ་སྙད་གཅིག་ལ་ས་ཁད་ཀྱི་དབང་གིས་ཐ་སྙད་མང་པོ་
བྱུང་སྟེ་སྤྱིར་ཕུན་སུམ་ཚོགས་པའི་ཡན་ལག་ཏུ་གོ་ཆོག་ཀྱང་ཕན་ཚུན་གོ་བརྡ་མི་འཕྲོད་



E
.
སུམ་རྟགས་ཀྱིས་་་་་དགོས་མཁོ་ཆ་ཚང་སྐོང་ཐུབ། 115
པའི་དཀའ་ངལ་ཆགས་ཚེ་བཀྲ་ཤིས་པ་དེ་ཉིད་སྣ་ནག་མར་མི་འགྱུར་བའི་ངེས་པ་ཡང་
ག་ལ་ཡོད། དེས་ན་ཐ་སྙད་གཅིག་གྱུར་ནི་སྐད་ཡིག་གཅིག་གྱུར་གྱི་གྲུབ་ཆ་གལ་ཆེན་
ཞིག་ཀྱང་ཆགས་ཡོད། ཚེ་ཏན་ཞབས་དྲུང་གིས།
དེ་ལྟ་ནའང་རྩོམ་སྒྱུར་བྱེད་མཁན་གྱི་དབང་དུ་བྱས་ན། ས་གནས་ཐ་དད་
པའི་རྐྱེན་གྱིས་བོད་སྐད་ཀྱི་མིང་ཚིག་གསར་སྒྱུར་ལ་གཅིག་མཐུན་མ་བྱུང་བ་དང་།
རྒྱ་སྐད་ཀྱི་མིང་ཚིག་གསར་བ་རྣམས་ལ་གོ་བ་ལེན་སྟངས་མ་མཐུན་པ་དང་། ཡིག་
སྒྱུར་བ་དང་སྐད་སྒྱུར་བ་སོ་སོས་རང་སྟོབས་ཀྱིས་མིང་གསར་བ་རེ་འཕྲལ་འཕྲལ་
དུ་བཏགས་པ་དང་། དབུས་གཙང་དང་ཁམས་ཕྱོགས་ཨ་མདོ་སྟེ་ས་ཁུལ་ཆེན་པོ་
གསུམ་དུ་ཡིག་སྐད་ལ་མི་མཐུན་པ་མེད་ན་ཡང་ཁ་སྐད་ལ་མི་མཐུན་པའི་ཁྱད་པར་
ཆེ་ཆུང་ཅི་རིགས་ཡོད་པ་དེའི་འགལ་ཟླ་ལས་སླ་མོ་ཞིག་གི་སྒོ་ནས་བསལ་མི་ཐུབ།
ད་ལྟ་བཅིངས་འགྲོལ་བཏང་ནས་ལོ་(༣༤ )དེ་ཙམ་ཐལ་ན་ཡང་ད་དུང་མིང་ཚིག་
གསར་བ་རྣམས་གཅིག་མཐུན་བྱུང་མེད་པ་འདི་ནི་བཏང་སྙོམས་སུ་འཇོག་མི་རུང་
བའི་གནད་དོན་ཆེན་པོ་ཞིག་རེད་བསམ། དེས་ན་མིང་ཚིག་གཅིག་མཐུན་དུ་ཡོང་
བའི་ཐབས་དེ་གང་ཡིན་ཞེ་ན། རྩོམ་སྒྱུར་བ་རྣམས་ཀྱིས་ཐོག་མར་རང་གི་སྐྱེ་ཡུལ་
དང་གོམས་གཤིས་ཀྱི་ཁོར་ཡུག་ཆུང་ངུ་ལག་མཐིལ་ཙམ་ཞིག་ལ་མ་དམིགས་པར་
བོད་ཀྱི་ཡུལ་ཁམས་མཐའ་དག་དམི གས་ ( མི ག)འོག་ཏུ་ཆུད་པ་བྱེད་དགོས།
མིང་ཚིག་གསར་བ་ཞིག་བསྒྱུར་དགོས་པ་བྱུང་ཚེ་འདི་ལྟར་བསྒྱུར་ན་སྟོད་མངའ་
རིས་ནས་བཟུང་ཨ་མདོ་ཤར་མཐའི་བར་གྱི་རོང་འབྲོག་ཚང་མས་གོ་ཐུབ་བམ་མི་
ཐུབ་ལ་བསམ་བློ ་མཐའ་ཆོད་པའི་སྒོ་ནས་གྲོས་བསྡུ ར་གྱིས་ཐག་གཅོད་དགོས།
དེ་དུས་མཉམ་འཇོག་བྱེད་རྒྱུའི་གནད་འགག་ནི་རང་རང་གི་ས་ཆའི་ཕལ་སྐད་ཇི་མ་
ཇི་བཞིན་བྱས་ཏེ་བསྒྱུར་ན་བོད་ཀྱི་ཡུལ་ཁམས་མཐའ་དག་ལྟ་ཅི། ཤན་ཁག་གཅིག་



116 བོད་ཀྱི་བརྡ་སྤྲོད་ནག་ཊིཀ
གི་ལུང་བ་ཕ་རི་ཚུ་རིའི་བར་ནས་ཀྱང་གོ་མི་ཐུབ། དེའི་ཕྱིར་ཅི་ནས་ཀྱང་ཡིག་སྐད་
ཚད་ལྡན་གོ་སླ་བ་ཅན་གྱི་ཕྱོགས་ལ་བསམ་བློ་གཏོང་རྒྱུ་འདི་ཧ་ཅང་གལ་ཆེ།།༢༠
ཞེས་གསུངས་པ་ཅི་ལ་མི་བདེན། འགྱུར་རྩོམ་གནང་སྐབས་བོད་སྐད་ལས་
གཞན་པའི་ཡུལ་ལུང་གཞན་གྱི་སྒྲ་སོར་བཞག་འཇོག་དགོས་པ་ནི་ཡང་ནས་ཡང་དུ་
བྱེད་དགོས་ཤིང་། དེ་སྐབས་མཐུག་ལོག་གི་ཡི་གེའི་སྟེང་ང་ཚོས་རྗེས་འཇུག་ཀྱང་
མང་དུ་གཏོང་དགོས་པ་ཆགས་ཡོད། དཔེར་ན། དབྱིན་སྐད་དུ་དངུལ་ལ་ cash
ཟེ ར་བ་བོད་སྐད་དུ་རང་སོར་འབྲི་དགོས་ཚེ་ཁེ ཤ་ཞེས་བྲིས་ཏེ་ཤ་རྗེས་འཇུག་
ལྟར་ཀློ ག་ན་སྒྲ་ཤིན་ཏུ་ཉེ་བར་འགྱུར་ཞིང་། དེ་ལྟར་མ་ཡིན་པར་ཁེ་ཤ་དང་ཁེ་
ཤི་ལྟ་བུར་ཀློ ག་ཚེ་ཀློ ག་འདོན་མ་དག་པ་ཡིན། དབྱིན་སྐད་དུ་ཚེག་བར་གཅིག་
གི་སྒྲ་ལས་མེད་པ་དེ ར་རང་རེ ས་ཚེག་བར་གཉིས་སུ་ཀློ ག་པ་ཡིན། much
ཟེ ར་བ་བོད་སྐད་དུ་རང་སོར་འབྲི་དགོས་ཚེ་མཆ་ཞེས་བྲིས་ཏེ་ཆ་རྗེས་འཇུག་ལྟར་
ཀློ ག་ན་སྒྲ་ཤིན་ཏུ་ཉེ་བར་འགྱུར་བ་ཡིན། མ་ཆ་དང་མ་ཆི་ལྟ་བུ་བྲིས་ཚེ་དབྱིན་
སྐད་དུ་ཚེག་བར་གཅིག་གི་སྒྲ་ལས་མེད་པར་བོད་སྐད་དུ་ཚེག་བར་གཉིས་ཀྱི་སྒྲ་རུ་
འགྱུར་བས་དབྱིན་སྐད་དང་ཤིན་ཏུ་ཐག་རིང་བར་འགྱུར། གནད་དོན་འདི་ནི་དོན་
ཐོབ་ཀྱི་ཆ་ནས་ཐ་སྙད་གཅིག་གྱུར་གྱི་སྐོར་བཤད་ཀྱི་མེད་ཙང་གཡར་མིང་ཇི་སྙེད་
ཅིག་འོང་བར་སྒྲ་སོར་བཞག་དགོས་པའི་དབང་དུ་བྱས་ནས་བཤད་པ་ཡིན།། །།།



རབ་བྱེད་གསུམ་པ།
བོད་ཀྱི་སྐད་ཡིག་གི་གསང་བ་གླེ ང་བ།
ལོ་རྒྱུས་ཀྱི་རྒྱབ་ལྗོངས།
༄༅། །སྐད་ཡིག་གང་འདྲ་ཞིག་ཡིན་རུང་སྐད་ཡིག་དེ་ཡི་སྦྱར་བྱ་ཡི་གེའི་རྣམ་
གཞག་དང་། དེ་དག་ནང་ཕན་ཚུན་བསྡེབས་པ་ལས་བྱུང་བའི་མིང་གི་རྣམ་གཞག།
དེ་དག་ལས་བརྗོད་པ་གྲུབ་པར་ཚིག་ཕྲད་དང་། དེ་ཡི་སྦྱོར་ཚུལ་བཅས་པའི་ཐད་ .
འབྲི་སྟངས་དང་འདོན་སྟངས་ཀྱི་སྒྲིག་ཁྲིམས་ཤིག་ཡོད་པ་དེ་ལ་སྐད་ཡིག་དེའི་བརྡ་
སྤྲོད་ཟེར་བ་ཡིན། གལ་ཏེ་སྐད་ཡིག་ག་གེ་མོ་ཞིག་གི་འབྲི་སྟངས་དང་འདོན་སྟངས།
སྨྲ་བརྗོད་བྱེད་སྟངས། ཉན་སྟངས་ཐད་དཀའ་ངལ་རྩ་བ་ནས་མེད་ཚེ་སྐད་ཡིག་
དེ་ཡི་བརྡ་སྤྲོད་ཆ་ཚང་ཤེས་པའི་རྟགས་ཡིན། བོད་ཀྱི་བརྡ་སྤྲོད་ཀྱི་གཞུང་མང་
པོར་ཐོས་བསམ་བྱས་རྗེས་ད་དུང་འབྲི་སྟངས་དང་འདོན་སྟངས་སོགས་ཐད་
དཀའ་ངལ་འཕྲད་ཀྱི་འདུ ག་ན་བརྡ་སྤྲོད་སྦྱངས་པའི་དགོས་པ་ཡེ་ནས་མ་གྲུབ།
རང་རེ་བོད་ཀྱི་སྐད་ནི་བོད་ཀྱི་མི་ཐོག་མར་བྱུང་བ་ནས་བཟུང་བྱུང་ཡོད་ཅིང་།
དེ་ནི་མི་དང་དུད་འགྲོའི་འབྱེད་ཆོས་གཙོ་བོ་ཞིག་ལགས། བོད་ཀྱི་མི་བྱུང་ཡང་
བོད་ཀྱི་སྐད་མེད་པའི་གནས་སྐབས་ཤིག་ཡོད་པའི་དབང་དུ་བཏང་ན་དེ་ནི་བོད་ཀྱི་



118 བོད་ཀྱི་བརྡ་སྤྲོད་ནག་ཊིཀཿ
མི་མིན་ཅིང་། དེ་ལས་ལྡོག་སྟེ་དེ་ནི་བོད་ཀྱི་དུད་འགྲོ་ཡིན་དགོས་པས་སོ།།
བོད་ཀྱི་མི་དུས་ནམ་ཞིག་ནས་བྱུང་བ་ནི་ཁ་ཚོན་བཅད་དེ་སུས་ཀྱང་སྨྲ་བར་
མི་ནུས་ཀྱང་མཁས་པ་ལ་ཡོངས་སུ་གྲགས་པའི་གཏམ་ནི་དེ བ་ཐེར་སྔོན་པོ་ལས།
བོད་ཀྱི་ཡུལ་འདི་ཡང་རྒྱ་གར་དང་འདྲ་བར་ཡུལ་དང་མི་ལ་སོགས་པ་གནས་པའི་
བསྐལ་པ་ནས་བྱུང་བར་བྱས་ན་ཡང་ལུང་དང་རིགས་པའི་གནོད་པ་མེད་ཅིང་།
ཞེས་དང་། དེ་བཞིན་དེབ་ཐེར་དམར་པོ་གསར་མ་ལས་ཀྱང་། ལུང་རྣམ་འབྱེད་
དང་དུས་ཀྱི་འཁོར་ལོ་སོགས་སུའང་བོད་ཅེས་མང་དུ་འབྱུང་བས་ངོ་བོ་བདག་ཅག་
གི་སྟོན་པ་བྱོན་པའི་དུས་ལས་ཡུལ་དང་མི་གཉིས་ཀ་ཆེས་སྔ་བར་ཆགས་པ་ཞིག་ཏུ་
སྣང་། ཞེས་དང་། དུས་ཕྱིས་སློབ་དཔོན་ཆེན་པོ་ཟམ་གདོང་རིན་པོ་ཆེས་ཀྱང་།
གཞུང་རྙི ང་པའི་ནང་དུ་ཡུལ་གྲུ་ལ་སྦྱར་ནས་སྐད་རིགས་ཀྱི་དབྱེ་བ་ཕྱེ་བ་ནི་དུས་
འཁོར་འགྲེལ་ཆེན་དྲི་མེད་འོད་དུ་ལུང་ཚན་སོ་སོའི་སྐད་ཀྱི་རིམ་པ་ཞིག་བགྲངས་
ཡོད་རེད། དེའི་ནང་བོད་སྐད་དེ ་དམིགས་སུ་བཀར་ནས་གསུངས་ཡོད་པ་རེད།
འགྲེལ་ཆེན་དྲི་མེད་འོད་དེ་སྟོན་པ་མྱ་ངན་ལས་འདས་ནས་ལོ་བདུན་བརྒྱ་ཙམ་གྱི་
རྗེས་ལ་བྱུང་བ་རེད། དེ་དུས་ཀྱི་གཞུང་གི་ནང་ལ་བོད་སྐད་ཀྱི་མིང་འཁོད་ཡོད་པ་
རེད། དེ་འདྲའི་གཞུང་ནང་གསལ་བའི་བོད་སྐད་དེ་སྤྱིར་བཏང་གིས་དབྱེ་བ་གང་
འདྲ་ཞིག་བྱས་ནས་ཕྱེ་ཡོད་རེད་ཅེ་ན། བོད་པ་ཟེར་བ་དེ་ཡུལ་གྲུ་ཁྱད་པར་བ་ཞིག་
ལ་བཞག་ནས་ཡུལ་གྲུ་དེར་བེད་སྤྱོད་བྱེད་པའི་སྐད་དེ་ལ་བོད་སྐད་ཅེས་ལབ་པ་རེད།
ཐོག་མར་བོད་ནས་བྱུང་བ་དང་གཙོ་བོར་བོད་དུ་བེད་སྤྱོད་བྱེད་ཀྱི་ཡོད་པའི་དབང་
གིས་བོད་སྐད་ཅེས་ལབ་པ་རེད། ཅེས་གསལ་བ་ལ་དགོངས་ན་ཕྱི་ལོ་བརྒྱ་ཕྲག་
གཉིས་པའི་སྐབས་ནས་བོད་ཀྱི་སྐད་ཡིག་གི་སྐོར་རྒྱ་གར་ནང་པའི་བསྟན་བཅོས་
ནང་འཁོད་པ་དེ་ངོ་མཚར་སྐྱེ་དགོས་པ་ཞིག་ལོས་ཡིན། དེ་སྐབས་ད་ལྟའི་ཐུ་མིས་



བོད་ཀྱི་སྐད་ཡིག་གི་གསང་བ་གླེ ང་བ། 119
གཏན་འབེབས་བྱས་པའི་ཡིག་སྲོལ་ནི་དར་མེད། དེ་ལྟ་ན་གལ་ཏེ་སྐད་ཡིག་བྲིས་མ་
ཞིག་ཡོད་པའི་དབང་དུ་བཏང་ན་ནི་བོན་གཞུང་རྣམས་ཞང་ཞུང་གི་སྐད་ཡིག་ནང་
ཡོད་ཅེས་སྨྲ་བ་འདི་ལས་འོས་མེད་པར་སེམས་སོ།། །
དེས་ན་བོད་ཀྱི་སྐད་འདི་དུས་ནམ་ཞིག་ནས་བྱུང་བ་ནི་ང་ཚོ་སུས་ཀྱང་ཁ་
ཚོན་བཅད་དེ་ཤོད་མི་ཐུབ་པ་ཆགས་ཡོད། དེ་ལྟར་ན་ཡང་སྟབས་ལེགས་པ་
ཞིག་ལ་བོད་སྐད་མཚོན་ཐུབ་པའི་གསལ་བྱེད་སུམ་ཅུ་དབྱངས་ལྔ་དང་བཅས་
པའི་མགོ་འདོགས་རྟེན་འཕུལ་གྱི་བདག་ཉིད་ཅན་གྱི་སྐད་ཡིག་འདི་ནི་བརྒྱ་ཕྲག་
བདུན་པའི་དཀྱིལ་དུ་ཐོན་མི་ཞེས་པའི་རྣམ་དཔྱོད་འགྲན་ཟླ་དང་བྲལ་བ་དེ་ཡིས་
བོད་ཀྱི་ཁ་སྐད་སྤྱི་ལ་ཞིབ་མོར་ཞིབ་འཇུག་མཐར་ཕྱིན་པ་བགྱིས་ཏེ་ད་ལྟའི་བོད་
ཀྱི་སྐད་ཡིག་འདི་ཡི་བརྡ་སྤྲོད་པ་གཏན་ལ་ཕབ། དེ་ཡི་ཐུགས་རྗེ་བཀའ་དྲིན་
ཉག་ཅིག་ལ་བརྟེ ན་ནས་བོད་དུ་གདོད་མ་ནས་བྱུང་བའི་བོན་གྱི་རིག་གཞུང་དང་
ཕྱིས་སུ་བྱུང་བའི་བཀའ་བསྟན་གསུང་རབ་གླང་ཆེན་རྒྱབ་ཁལ་ལོང་བའི་སྣག་ བ
ཚས་བྲིས་ཏེ་རི་བོའི་གཏོས་དང་མཚུངས་པ་ཞིག་བཞེ ངས་ཏེ་འཛམ་གླི ང་གི་
རིག་གཞུང་གི་བང་མཛོད་ཀྱི་ཁྲོད་དུ་འགྱི ང་ངེ ར་བཞུགས་ཡོད་པ་འདི་ཡིན།
རིག་གཞུང་གི་བང་མཛོད་འདི་དང་། འདི་དག་ཚུལ་བཞིན་ཉམས་ལེན་བྱས་ཏེ་
འཛམ་བུ་གླིང་པ་རྣམས་ལ་ཕན་པ་རླབས་ཆེན་སྒྲུབ་ཐུབ་པའི་ཉེར་ལེན་ལ་བརྟེན་ནས་
བོད་ལ་གནམ་ས་བླ་འོག་ཏུ་བརྗེ་བའི་གནས་སྟངས་སུ་གྱུར་ཀྱང་མཆོད་རྟེན་མགོ་
མཇུག་ལོག་ཀྱང་བང་རིམ་རྐེད་པ་ཟེར་བའི་བོད་དཔེས་བདེན་དཔང་བཟུང་ཡོད།
འདི་འདྲའི་གནས་སྐབས་སུ་འཛམ་གླི ང་ཞི་བདེ་དང་བདེ་སྐྱིད་གང་ལས་འབྱུང་
བར་འོས་པའི་རྒྱུ་ཚོགས་ཇི་འདྲ་ཞིག་ཡིན་ཡང་བསམ་ཡོད་ཀུན་ཀྱིས་གཅེས་པར་
བྱེད་དགོས་པའི་ལས་འགན་ཞིག་ཆགས་ཡོད་ན་རང་རེའི་སྲོལ་རྒྱུན་རིག་གནས་



120 བོད་ཀྱི་བརྡ་སྤྲོད་ནག་ཊིཀ
འདི་ཡང་བོད་མི་ཙམ་མིན་པར་འཛམ་གླིང་ཤེས་ལྡན་ཀུན་ནས་ཉི་མ་མེ་གྲོགས་དང་
ཆར་པ་ཆུ་གྲོགས་ཀྱི་ཚུལ་དུ་གྲོགས་ཕན་དེ་སྔ་ཡང་གནང་ཡོད་ལ་ད་ལྟའང་གནང་
བཞིན་པ་ཡིན་ཅིང་། འབྱུང་འགྱུར་ཡང་ངེས་པར་དུ་གནང་དགོས་པ་ཆགས་ཡོད།
དེའི་ནང་ནས་དངོས་སུ་མི་ཉམས་རྒྱུན་འཛིན་དང་ཉམས་པ་སོར་ཆུད་ཀྱི་ཐུན་མོང་
མ་ཡིན་པའི་ལས་འགན་འདི་ནི་བོད་མི་རྩམ་གཟན་ཡོད་དོ་ཅོག་གི་ཕྲག་པར་བབ་
ཡོད། ང་ཚོས་འཇོན་ཀྱང་འདི་ལ་འབད་དགོས། མ་འཇོན་ཀྱང་འཇོན་མདོག་
བྱས་ཏེ་འདི་ལ་མ་འབད་ན་འདི་ཉིད་གསོན་པོར་ཡུན་རིང་གནས་ཐུབ་པར་དཀའ།
འདི་འདྲའི་གནས་སྐབས་སུ་བོད་ཀྱི་སྐད་ཡིག་འདི་ཉིད་ཤིན་ཏུ་གལ་ཆེན་དོན་ཆེན་
དུ་འགྱུར་གྱི་ཡོད།།
སྐད་ཡིག་སློབ་སྦྱོང་བྱེད་དགོས་པའི་གསལ་བཤད།
རང་གི་མི་ཚེ་སྐྱེལ་བར་བོད་ཀྱི་སྐད་ཡིག་འདི་ཉིད་ཤིན་ཏུ་གལ་ཆེན་ཞིག་གཏན་
ནས་ཆགས་ཀྱི་མེད། ད་ལྟར་མ་ཟད་སྔ་མོ་སྐལ་བཟང་ལུགས་བཟང་གི་གནས་
སྐབས་སུའང་བོད་ཡིག་འདི་ཉིད་རང་གི་མི་ཚེ་སྐྱེལ་བར་གལ་ཆེན་དུ་གྱུར་མེད་
པ་ཙམ་དུ་མ་ཟད་བོད་ཀྱི་གཏམ་དཔེར་ཡང་། ཡི་གེ་ཡོན་ཏན་ཀུན་གྱི་རྩ་བ་ཡིན།།
ལྟོ་གོས་འཚོལ་བའི་ལས་རིགས་ཐ་མ་ཡིན། །ཞེས་རླུང་ལྟར་གྲགས། འོན་ཀྱང་
འདི་ཡི་གོ་དོན་བོད་ཀྱི་སྐད་ཡིག་གིས་རང་གི་མི་ཚེ་སྐྱེལ་བར་ཕན་གྲོགས་བྱེད་ཀྱི་
མེད་པ་དང་བྱེད་ཐུབ་ཀྱི་མེད་པ་རྩ་བ་ནས་དགོངས་པ་བཞེས་མི་རུང་། རིག་གནས་
འདི་ཉིད་ཀྱིས་རང་གི་མི་ཚེ་སྐྱེལ་བར་ཕན་པས་མ་ཚད་རླབས་ཆེན་གྱི་ཕན་ཐོགས་



བོད་ཀྱི་སྐད་ཡིག་གི་གསང་བ་གླེང་བ། 121
བྱེད་པ་མངོན་སུམ་ཚད་གྲུབ་ཡིན། དབྱིན་ཇིའི་གཏམ་དཔེར། ང་ཚོ་འཚོ་བའི་
དོན་དུ་ཟ་བ་མ་གཏོགས། ང་ཚོ་ཟ་བའི་དོན་དུ་འཚོ་བ་མིན། ཞེས་བཤད་པ་ལྟར།
ང་ཚོའི་རིན་ཐང་བྲལ་བའི་རིག་གནས་འདི་རྒྱུན་འབྱམས་སུ་གནས་ཕྱིར་བོད་ཀྱི་
སྐད་ཡིག་སྦྱོང་དགོས་པ་མ་གཏོགས། ང་ཚོའི་མི་ཚེ་སྐྱེལ་བའི་ཆེད་དུ་བོད་ཀྱི་སྐད་
ཡིག་འདི་སྦྱོང་དགོས་པ་མིན་ཞེས་ཞུ་བར་ཐལ། །དེ ར་མ་ཟད་བོད་མི་ཕལ་ཆེ་བ་ལྔ་
བཅུ་ང་དགུའི་ཡར་སྔོན་དུ་སྐྱིད་སྡུག་དེ་ཙམ་གྱིས་ཕོངས་པ་མིན་ཡང་བརྒྱ་ཆ་མང་
ཆེ་བ་ཡིག་རྨོངས་ཡིན་པས་སོ། །ཐུགས་ཡིད་མ་ཆེས་ན་གཞིས་ཆགས་སུ་ལྷག་ལུས་
བོད་མི་རྒན་རབས་རྣམས་ལ་དྲིས་དང་ཤེས་པར་འགྱུར།།
གོང་དུ་ཅུང་ཟད་བཀོད་པ་འདི་ཡིས་བོད་ཀྱི་རིག་གནས་ཡོད་དོ་ཅོག་སྲུང་
སྐྱོབ་བྱེད་པར་བོད་ཀྱི་སྐད་ཡིག་སློབ་སྦྱོང་གནང་རྒྱུ་གལ་ཆེ་ཚུལ་བཤད་ཟིན་པའི་
དབང་དུ་བཏང་ནས་ད་ཆ་སྐད་ཡིག་འདི་ཉིད་ཇི་ལྟར་སྲུང་སྐྱོབ་བྱེད་དགོས་པ་དང་།
དེ་ཡི་ཆེད་དུ་དཀའ་ངལ་གང་ཞིག་ཡོད། བྱེ་བྲག་བོད་ཀྱི་བརྡ་སྤྲོད་པའི་ནང་དཀའ་
ངལ་གང་ཞིག་ཡོད་པ་བཅས་ཀྱི་ཐོག་བགྲོ་གླེ ང་ཞུ་དགོས་པ་ཡིན། སྐད་ཡིག་
འདི་ཉིད་ཇི་ལྟར་སྲུང་སྐྱོབ་བྱེད་དགོས་པའི་ཐབས་ལམ་ཉག་ཅིག་ནི་ང་ཚོ་བོད་མི་
ཚང་མས་སློབ་སྦྱོང་བྱེད་པ་དང་བེད་སྤྱོད་གང་མང་མང་གཏོང་དགོས་པ་དེ་ཡིན།
དེང་གི་ཆར་བོད་ཡིག་ནང་གསར་འགྱུར་བརྒྱུད་ལམ་མི་ཉུང་བ་ཞིག་ཡོད་པ་དེ་
དག་ཤིན་ཏུ་གལ་ཆེན་པོ་ཡིན་ཞིང་། ལྷག་པར་བོད་སྐད་ཐོག་གཞས་སྣ་དང་ལྷ་
མོ་འཁྲབ་སྟོན་ཡོད་པ་དེ་དག་མུ་མཐུད་གོང་མཐོར་གཏོང་དགོས་པར་མ་ཟད།
གཏམ་བརྗོད་དང་གློག་བརྙན་འཁྲབ་སྟོན་ཡང་འགོ་བཙུགས་ཟིན་པ་བཅས་ནི་བོད་
སྐད་མི་རབས་ནས་མི་རབས་བརྒྱུད་མར་གནས་ཐུབ་པའི་མངོན་རྟགས་བཟང་
པོ་ཞིག་ཡིན། འོན་ཀྱང་རང་ཉིད་རྩིས་ནོར་ཤོར་མེད་ན་སྐབས་རེ་དེང་སང་



122 བོད་ཀྱི་བརྡ་སྤྲོད་ནག་ཊིཀ
བོད་ཡིག་དང་དུ་བླངས་ཏེ་སློབ་སྦྱོང་བྱེད་མཁན་ཉུང་དུ་འགྲོ་བ་ལྟ་བུར་སྣང་།
ཕྱི་ལོ་དགུ་བཅུའི་འགོ་སྟོད་ནང་རང་ཉིད་བཞུགས་སྒར་དུ་སླེ བས་སྐབས་གཞན་
གྱིས་སྐུལ་བའི་ཉེར་ལེན་ལ་བརྟེན་ནས་བོད་ཡིག་འཛིན་གྲྭ་དུས་ཡུན་རིང་ཐུང་སྣ་
ཚོགས་སློ བ་ཁྲིད་བྱས་མྱོང་། དེ་སྐབས་འཛིན་གྲྭ་གཅིག་གི་ནང་དུ་དོན་གཉེར་
བ་མང་མཐར་དྲུག་ཅུ་ནས་ཉུང་མཐར་སུམ་ཅུ་བརྒལ་བ་ཡོང་མཁན་འདུག་ཀྱང་།
དུས་ཕྱིས་ཕར་ལ་བསྐུལ་ནས་འཛིན་གྲྭ་ཚུགས་ཀྱང་མང་མཐའ་ཉི་ཤུ་དང་ཉུང་
མཐར་ལྔ་དྲུག་ལས་མ་ལྷག་སྟེ་འཛིན་གྲྭ་མུ་མཐུད་འཚོགས་རྒྱུར་སྟབས་མ་བདེ་
བ་ཇི་སྙེད་ཅིག་ཡོང་གི་འདུག །གང་ལྟར་ཡང་ན་གཞོན་ཚོས་རིག་པ་བསྒྲིམས་
ཏེ་བོད་ཡིག་སློ བ་སྦྱོང་བྱེད་རྒྱུ་དེ་ཆོས་དང་རིག་གཞུང་། རང་གི་སྐད་ཡིག།
ཚེ་རབས་གཏན་ལ་ཕན་པའི་ཚོགས་བསགས་སྒྲིབ་སྦྱོང་གི་རྒྱུ་དང་བཅས་པ་ལ་ཡང་
ཕན་འགྲོ་གི་ཡོད་པ་ལ་བརྟེན་ནས་གཟབ་དགོས། བོད་ཀྱི་སྐད་ཡིག་སློབ་སྦྱོང་བྱེད་
མཁན་རྣམས་ལ་བོད་ཀྱི་སྐད་ཡིག་ཐད་དམིགས་བསལ་དཀའ་ངལ་གང་ཡང་མེད།
དེ་མེད་པ་རྒྱུ་མཚན་ལ་བརྟེན་ནས་བོད་མི་ན་གཞོན་ལོ་ན་ཉི་ཤུར་མ་སོན་པའི་གནས་
སྐབས་ན་ཡང་རྩོམ་པ་པོའི་མིང་འཛིན་ཐུབ་པ་དེ་འདྲ་ཡོང་གི་ཡོད། དེང་གི་དུས་
འདིར་བོད་ཡིག་སྦྱོང་འདོད་ཡོད་ཀྱང་བོད་ཡིག་གི་གནད་ཀ་གང་ལ་ཐུག་པ་མ་ཤེས་
ཏེ་དུས་ཚོད་ཐུང་ངུ་ཞིག་ནང་བོད་ཡིག་ཡར་རྒྱས་མ་ཕྱིན་སྟབས་བོད་ཡིག་ལ་མིག་
ལོག་བལྟ་རྒྱུའི་ཉེན་ཁ་ཤིན་ཏུ་ཡོད་པར་བརྟེན་དེ་དག་གི་དཀའ་ངལ་གང་འདྲ་ཞིག་
སེལ་དགོས་སྐོར་ལ་ལམ་སྟོན་ནམ་བསམ་ཚུལ་འགའ་ཞིག་ཞུ་ཐུབ་ན་གཅིག་བྱས་
ན་བོད་ཀྱི་བརྡ་སྤྲོད་རིག་པའི་དཀའ་གནད་སྐོར་ཞེས་པ་དང་རྒྱབ་འགལ་དུ་མི་འགྲོ་
ཙམ་ཡོང་བར་རེ།།



བོད་ཀྱི་སྐད་ཡིག་གི་གསང་བ་གླེ ང་བ། 123
སྐད་ཡིག་གི་ངོས་འཛིན།
༈ ཐོག་མར་ངོ་སྤྲོད་དགོས་པ་ནི། ང་ཚོ་བོད་མི་ཡིན་པ་དང༌། རང་གི་ནང་མི་
དང་གྲོགས་ནང་ཕན་ཚུན་དབར་བཀའ་མོལ་གནང་སྐབས་བོད་སྐད་ཐོག་ནས་ཉན་
བཤད་བྱེད་པར་དཀའ་ངལ་མེད་པ་དེ་བོད་ཀྱི་སྐད་ཡིག་གི་གནས་ཚད་མི་ཞན་པ་
ཞིག་ཡོད་པའི་རྟགས་ཡིན། གང་ལགས་ཤེ་ན། སྐད་ཡིག་གི་གནས་ཚད་ནི་བཤད་
པའི་རྩལ་དང་། ཉན་པའི་རྩལ། ཀློག་པའི་རྩལ། འབྲི་བའི་རྩལ་བཅས་བཞི་ཡི་
ཐོག་ནས་ངོས་འཛིན་བྱེད་པ་ནི་འཛམ་གླིང་ཧྲིལ་པོའི་སྐད་ཡིག་གི་གནས་ཚད་ངོས་
འཛིན་བྱེད་སྟངས་ཤིག་ཡིན་ན་ང་ཚོ་ཡང་གཞན་དང་བསྟུ ན་ཏེ་ཐུན་མོང་གི་ངོས་
འཛིན་འདི་ལ་ཁས་ལེན་ཅི་ཕྱིར་མི་བྱེད། དེས་ན་བཤད་རྩལ་དང་ཉན་རྩལ་ཐད་ .
དཀའ་ངལ་མེད་པའི་རྒྱུ་མཚན་ལ་བརྟེན་ནས་ང་ཚོའི་བོད་ཀྱི་སྐད་ཡིག་གི་གནས་
ཚད་བརྒྱ་ཆ་ལྔ་བཅུ་ཙམ་ནི་རང་བཞིན་ལྷན་སྐྱེས་ཀྱིས་ང་རང་ཚོ་ལ་ཡོད་པ་ཡིན།
ངོས་འཛིན་འདི་ལྟར་བྱེད་དགོས་པ་འདི་ང་ཚོ་མང་པོ་ཞིག་ནས་ད་ལྟའང་ངོ་འཕྲོད་
ཀྱི་མི་འདུག་དྲན་གྱི་འདུག །ལོ་ཤས་གོང་ངས་གཞིས་འགོ་ཞིག་ལ་རང་འདྲིས་
མི་རྒན་ཞིག་ལ་སྤྲོད་རྒྱུའི་རྗེ་བཙུན་མི་ལ་རས་པའི་རྣམ་ཐར་ཞིག་བསྐུར་བ་ཡིན།
གཞིས་འགོ་དེས་ང་ལ་མི་རྒན་དེ་ཡིས་རྣམ་ཐར་འདི་འདྲ་ག་བ་མགོ་ཚོད་ཀྱི་རེད།
ཁོང་བོད་ཡིག་ཡག་པོ་མེད་པ་རེད་ཅེས་གསུངས་བྱུང་། ངས་ཁོང་ལ་མི་རྒན་དེ་
ཡིས་རྣམ་ཐར་འདི་མགོ་ཚོད་པས་མ་ཟད་ཁྱེད་རང་མ་སྐྱེས་གོང་ནས་རྣམ་ཐར་ལན་
མང་འདི་ཀློག་མྱོང་ཡོད་ཀྱི་རེད་ཅེས་ཞུས་པ་ཡིན།།



124 བོད་ཀྱི་བརྡ་སྤྲོད་ནག་ཊིཀ
ལར་ནས་རྗེ་བཙུན་མི་ལའི་རྣམ་ཐར་ལྟ་བུ་བོད་མི་རྒན་རབས་ཀུན་ནས་ཉན་
བཤད་ཐུབ་པ་ལ་དོགས་པ་སུས་ཀྱང་ཟ་གི་མ་རེད། གང་ཡིན་ཟེར་ན་རྗེ་བཙུན་མི་
ལའི་རྣམ་ཐར་གལ་ཏེ་གཡས་གཡོན་དུ་མི་ཞིག་གིས་ཀློག་གི་ཡོད་ན་དེའི་ཉེ་འཁྲིས་
སུ་ཡོད་པའི་བོད་མི་ཚང་མས་གོ་ཐུབ་པ་ལ་དོགས་པ་ཟ་དགོས་དོན་མེད།།
གཞིས་འགོ་དེ་ཡིས་བོད་ཡིག་ཤེས་པའི་ངོས་འཛིན་བྱེད་སྟངས་ནི་བོད་ཡིག་
འབྲི་བ་ལ་དཀའ་ངལ་མེད་པ་ཞིག་ལ་ངོས་འཛིན་བྱེད་པའི་རྐྱེན་གྱིས་བྱུང་བ་འདི་
བཤད་དགོས་བྱུང་། ལར་ནས་བོད་དུ་གླི ང་གེ་སར་རྒྱལ་པོའི་སྒྲུང་གཏམ་ཀློ ག་
པ་དང་ཉན་པ་ནི་ཆེས་ཡོངས་གྲགས་ཤིག་ཡིན་པས་ན་ཁོང་རྣམས་ཀྱི་བོད་ཀྱི་སྐད་
ཡིག་གི་གནས་ཚད་མཐོན་པོར་ངོས་འཛིན་བྱེད་དགོས་པ་ལས་འབྲི་མི་ཐུབ་པ་
ཙམ་རྒྱུ་མཚན་དུ་བྱས་ཏེ་སྐད་ཡིག་གི་གནས་ཚད་དམའ་བོར་སེམས་མི་རུང་།
དེ ར་བརྟེ ན་བོད་ཡི ག་སྦྱོང་མཁན་རྣམས་ནས་གལ་ཏེ་ཚུལ་བཞིན་སྨྲ་ཐུབ་པ་
དང་གོ་ཐུབ་ཀྱི་ཡོད་ན་བོད་ཡིག་གི་གནས་ཚད་མཐོན་པོར་སོན་པའི་རྒྱུ་ཕུན་
སུམ་ཚོགས་པ་ཞིག་བསྐྲ ན་ཟི ན་པ་ཡིན་ཞེས་རང་ཉིད་སྨྲ་བར་སྤོ བས། བོད་
མི་རྣམས་ནི་བཟང་ས་ནས་བཤད་ན་འཕགས་པ་སྤྱན་རས་གཟི གས་ཀྱི་ཐུགས་
རྗེ ་བཀའ་དྲི ན་ལ་བརྟེ ན་ནས་ཆོས་པ་ཆུང་ཆུང་ཞི ག་ཏན་ཏན་ཆགས་ཡོད།
དེའི་དབང་གིས་ཉིན་ལྟར་ཆགས་མེད་ཁ་འདོན་སྐྱོར་གྱི་ཡོད། མང་ཆེ་བས་ནི་
དཔེ་ཆ་ལ་བལྟས་ཏེ་ཉིན་ལྟར་མང་ཐག་ཆོད་ཅིག་སྐྱོར་གྱི་ཡོད། ངའི་སར་སློབ་
ཕྲུག་ཡོང་མཁན་མང་ཆེ་བས་སློབ་སྦྱོང་དེ་ཙམ་མི་བྱེད་མཁན་ཞིག་ཡིན་ཡང་ཞལ་
འདོན་དེ་དཔེ་ཆ་ལ་བལྟས་ཏེ་ཨུ་ཚུགས་བྱས་ནས་སྐྱོར་མཁན་རྐྱང་རྐྱང་མཐོང་བྱུང་།
ལྷག་པར་དེང་གི་ཆར་སློ བ་གྲྭ་དང་དགོན་པའི་མཐུན་རྐྱེ ན་ལ་བརྟེ ན་ནས་བོད་
ཡིག་ཀློ ག་མི་ཤེས་མཁན་ཉིན་མོའི་སྐར་མ་དང་གཉིས་སུ་མེད་པ་ཆགས་ཡོད།



བོད་ཀྱི་སྐད་ཡིག་གི་གསང་བ་གླེང་བ། 125
དེས་ན་བོད་མི་ཚང་མར་ཀློ ག་རྩལ་གྱི་རྨང་གཞི་ཡང་མཐུག་པོ་ཡོད་པ་ཡི ན།
ད་ལྟ་ངས་འདི ར་བཤད་པ་འདི་ནི་བོད་རིགས་ས་གནས་གཅིག་ཏུ་འདུས་སྡོད་མང་
བའི་ཁོར་ཡུག་ཅིག་གི་དབང་དུ་བཤད་པ་ཡིན། འོན་ཀྱང་བོད་ཀྱི་སྐད་ཡིག་གི་ཁོར་
ཡུག་ལས་སྐད་ཡིག་གཞན་གྱི་ཁོར་ཡུག་ཤུགས་ཆེ་བ་ཡོད་སའི་ས་ཆ་དཔེར་ན་ཀ་
རྡོར་སྒང་གསུམ་དང་ཕྱི་རྒྱལ་གྱི་ཡུལ་གྲུ་རྣམས་སུ་བོད་མི་རྒན་རབས་རྣམས་ཀྱང་
སྨྲ་བརྗོད་དག་པོ་མེད་པར་མ་ཟད་བོད་སྐད་རྒྱུན་ལྡན་དུ་བེད་སྤྱོད་མི་བྱེད་མཁན་
ཡང་ཉུང་ཉུང་མིན། དེ་དག་གི་བོད་ཀྱི་སྐད་ཡིག་ཡར་རྒྱས་གཏོང་བ་ལ་ཡང་
ང་ཚོ་ཚང་མས་རོགས་པ་བྱེད་དགོས་པའི་དུས་སུ་སླེ བས་ཡོད། ང་ཚོས་བཤད་
རྒྱུ་ལས་སླ་པོ་ཡིན་ཡང་ལག་ལེན་དུ་མ་བསྟར་ན་ནི་ཕན་ཐོགས་གང་ཡང་མེད།
བརྡ་སྤྲོད་ཀྱི་གཞི་མ་ནི་ཉན་བཤད་གཉིས་ལ་ཐུག་ཡོད།།
གལ་ཏེ་ཉན་བཤད་མེད་པར་འབྲི་ཀློ ག་ལ་བརྩོན་པ་ཙམ་བྱས་པ་ཡིན་ན་ནི་ང་
ཚོས་ཕྱིས་སུ་ལེགས་སྦྱར་སྦྱོང་བ་དང་། ཕྱི་རྒྱལ་གྱི་མི་སྣ་བོད་རིག་པར་མཁས་ཤིང་།
བོད་སྐད་སྨྲ་བརྗོད་མི་ཐུབ་པ་དེ་ཚོ་དང་གཅིག་པ་ཡིན། དེར་བརྟེན་བོད་སྐད་
ཉན་བཤད་སྲུང་སྐྱོབ་ཐོག་དང་པོ་དེ་རང་གི་ཁྱིམ་ཚང་ནང་དུ་ངེས་པར་དུ་བོད་
སྐད་རྒྱབ་རྒྱུར་བརྩོན་དགོས། གལ་ཏེ་ཐ་སྙད་གཅིག་པུ་གཞན་གྱི་སྐད་ཡིག་ནས་
གཡར་ན་ཡང་། ཚིག་སྦྱོར་གྱི་གོ་རིམ་དང་། ཕྲད་དང་རྣམ་དབྱེའི་རིགས་སྐད་
ཡིག་གཞན་ནས་གཏན་ནས་གཡར་མི་རུང་། དཔེར་ན་ང་ཚོས་རས་དམར་པོ་ཞེས་
ཁྱད་གཞི་སྔོན་དང་ཁྱད་ཆོས་མཇུག་ཏུ་འདོན་པ་ཡིན། ཧིན་དཱི ་དང་དབྱིན་སྐད་
དུ་བོད་སྐད་ཀྱི་ཆོས་དང་ཆོས་ཅན་གྱི་གོ་རིམ་ལས་ལྡོག་སྟེ་སྨྲ་བརྗོད་བྱེད་པ་ཡིན།
དེ་བཞིན་ང་ཚོས་སྒྲུང་དེབ་ཀློ ག་ཅེས་མིང་སྔོན་དང་བྱ་ཚིག་མཇུག་ཏུ་འདོན་པ་
ཡིན། དབྱིན་སྐད་དུ་བོད་སྐད་ཀྱི་གོ་རིམ་ལས་ལྡོག་སྟེ་འདོན་པ་ཡིན། ང་ཚོས་



126 བོད་ཀྱི་བརྡ་སྤྲོད་ནག་ཊཾ ཀཿ
བོད་དུ་འགྲོ་ཞེས་བྱ་ཡུལ་སྔོ ན་དང་བྱ་ཚིག་མཇུག་ཏུ་བེད་སྤྱོད་བྱེད་པ་ཡིན།
དབྱིན་སྐད་དུ་བོད་སྐད་ཀྱི་གོ་རིམ་ལས་ལྡོག་སྟེ་བེད་སྤྱོད་བྱེད་པ་ཡིན། དེར་
རིགས་ལ་དམིགས་བཀར་དོ་སྣང་གནང་དགོས་པ་ཡིན། དེ་ལྟར་ཚུལ་བཞིན་བྱེད་
པ་ཡིན་ན་རང་གི་ཕྲུ་གུ་བོད་ཡིག་ཡོད་སའི་སློབ་གྲྭར་བཏང་མ་ཐུབ་ན་ཡང་ཕྱིས་སུ་
རང་ཉིད་བོད་ཡིག་དང་བོད་ཀྱི་རིག་གཞུང་སྦྱོང་འདོད་བྱུང་བའི་སྐབས་སུ་ཏན་ཏན་
མདུན་བསྐྱོད་བྱེད་ཐུབ་ངེས་ཡིན། དེ་མིན་བོད་ཀྱི་སྐད་ཡིག་དང་འབྲེལ་བའི་རིག་
གཞུང་ལ་རང་ཉིད་བློ་ཁ་ཕྱོགས་ན་ཡང་དེ་ལ་མདུན་བསྐྱོད་བྱེད་མི་ཐུབ་པ་ཕལ་ཆེར་
གཏན་འཁེལ་བ་ལྟ་བུ་ཡིན། སྐད་ཆ་འདི་ནི་བོད་མི་ཡོད་སའི་ས་ཆ་ཡོངས་རྫོགས་
ལ་གལ་ཤིན་ཏུ་ཆེན་པོ་ཆགས་ཡོད། དེར་བརྟེ ན་རང་གི་ཉམས་ཞིབ་ཀྱི་འབྲི་རྩོམ་
ཁོ་ནར་དབུ་འཁོར་ནས་མ་བཞུགས་པར་མང་ཚོགས་ཀྱི་བོད་ཀྱི་སྐད་ཡིག་གི་སློབ་
སྦྱོང་ལ་ཡང་དོ་སྣང་ཆེན་པོ་གནང་རོགས་གནང་།།
ད་ནི་བོད་མིའི་ཁོ ར་ཡུག་ཡོད་ས་གཅིག་གི་དབང་དུ་བྱས་པ་ཡིན་ན་ང་ཚོས་
འབྲི་ཀློ ག་གི་རྩལ་གཉིས་ལ་སློབ་སྦྱོང་བྱས་ཏེ་ཤུགས་རྒྱབ་དགོས་པའི་ཚོད་ཡིན།
འབྲི་རྩལ་ཡར་རྒྱས་གཏོང་བར་ཀློག་རྩལ་ཡར་རྒྱས་མི་གཏོང་ཀ་མེད་ཡིན། དེས་
ན་ཐོག་མར་ཀློག་རྩལ་ལ་འབད་དགོས་སོ།།
ཐོག་མར་བོད་ཡིག་ཀློག་རྒྱུར་བྱང་པོ་མེད་པ་རྣམས་ལ་ལམ་སྟོན་ཚིག་གཉིས་
ཞུ་རྒྱུར། བོད་ཡིག་མ་ཀློ ག་སྔོན་ལ་སྔོན་རྗེས་མིང་གསུམ་དང་ཚིག་ཕྲད་རྣམས་
ངེས་པར་དུ་མཁྱེན་དགོས། དེ་ནས་གང་དུ་ཚིག་ཕྲད་ཡོད་ས་དེ ར་ཀློག་མཚམས་
ཐུང་ངུ་ཞིག་འཇོག་དགོས། ཚིག་ཕྲད་ནས་འགོ་བཙུགས་ཏེ་ནམ་ཡང་ཀློག་མི་རུང་།



བོད་ཀྱི་སྐད་ཡིག་གི་གསང་བ་གླེང་བ། 127
ཚིག་འཕྲད་རྣམས་ནི་སླར་བསྡུ་དང་། ལ་དོན། ཨི་ལྡན། རྒྱན་སྡུད། ལྷག་བཅས།
འབྱེད་སྡུད། ནི་སྒྲ །དང་སྒྲ །དེ་སྒྲ །སྤྱི་སྒྲ །བདག་སྒྲ །དགག་སྒྲ །ཞིང་ཞེས་
ཞེ་འོ་ཞེ་ན་ཞིག །ཅིང་ཅེས་ཅེ་འོ་ཅེ་ན་ཅིག །ཤིང་ཤིག་ཤེའོ་ཤེ་ན་རྣམས་ཡིན།
དེ་དག་ལས་དང་པོ་དྲུག་དང་། ཕྱི་མ་གསུམ་ཕྲད་གཞན་དབང་ཅན་དང་། བར་
པ་དྲུག་ཕྲད་རང་དབང་ཅན་ཡིན། རང་དབང་ཅན་དང་གཞན་དབང་ཅན་གྱི་དོན་
ནི་ཕྲད་རྣམས་རྗེས་འཇུག་ལ་བསྟུན་དགོས་ན་ཕྲད་གཞན་དབང་ཅན་དང་། བསྟུན་
མི་དགོས་ན་རང་དབང་ཅན་ཡིན། ཁོང་གི་དེབ་ལྟ་བུའི་ཀློག་སྟངས་ལ་མཚོན་ན།
དཀྱུས་གཅིག་ཏུ་ཀློག་ན་འགྲིགས་ཀྱང་། གལ་ཏེ་དལ་པོར་ཀློག་དགོས་ཚེ། ཁོང་གི་
དེབ། ཅེས་ཀློག་དགོས་པ་མ་གཏོགས། ཁོང་་་གི་དེབ། ཅེས་རྩ་བ་ནས་ཀློག་མི་རུང་།
དེས་ན་ཕྲད་ཀྱིས་ཀློ ག་གི་གཅོད་མཚམས་ཤེས་པ་ལ་ཤིན་ཏུ་ཕན་ཐོགས་པ་ཡིན།
གལ་ཏེ་དང་པོ་ཀློ ག་དུས་དོན་དག་གོ་གི་མི་འདུག་ན། མུ་མཐུད་དེ་ཀློག་རྒྱུའི་ཚབ་
ལ་དེ་ཉིད་སླར་ཡང་ཀློག་དགོས། དེ་ནས་ཏན་ཏན་དོན་དག་གོ་གི་རེད། ཀློག་སྟངས་
འགྲིགས་པའི་དབང་དུ་བཏང་ཡང་ད་དུང་གོ་གི་མི་འདུག་ན་ཀློག་སྟངས་ནོར་མེད་
ཀྱང་ནང་དོན་མ་ཤེས་པ་ལ་བརྟེན་ནས་དོན་དག་མ་གོ་བ་རེད།།
ཐུག་པ་ལྟ་བུའི་ཚིག་ཅིག་འདུག་ན་མིང་གི་སྐབས་སུ་ཚེག་བར་སྔ་ཕྱི་གཉི་ག་སྒྲ་
ཤུགས་ཆེ་ཆུང་གཅིག་པར་ཀློག་དགོས། འོན་ཀྱང་བྱ་ཚིག་གི་སྐབས་སུ་ཚེག་བར་
སྔ་མ་དེ་ཚེག་བར་ཕྱི་མ་ལས་སྒྲ་ཤུགས་ཆེ་བར་ཀློག་དགོས། དེ་ཡང་ཚེག་བར་སྔ་
ཕྱིའི་བར་གཅོད་མཚམས་མེད་ཀྱང་གཅོད་མཚམས་ཡོད་པ་ལྟ་བུར་ཀློ ག་དགོས།
དེ་བཞིན་ཤིང་ལྟ་བུར་མཚོན་ན་མིང་གི་སྐབས་སུ་སྒྲ་ཤུགས་སྤྱིར་བཏང་ལྟ་བུར་
ཀློག་དགོས་ཀྱང་། ཚིག་ཕྲད་ཀྱི་སྐབས་སུ་སྒྲ་ཤུགས་ཆེ་བར་ཀློག་དགོས། དཔེར་ན།



128 བོད་ཀྱི་བརྡ་སྤྲོད་ནག་ཊིཀ
མཛེས་ཤིང་ཡིད་དུ་འོང་བ་ལྟ་བུའོ། །སྣ་ལྡན་གྱི་ཡི་གེ་ང་ཉ་ན་མ་ལྟ་བུར་མཚོན་
ན་སྔོན་འཇུག་དང་མགོ་ཅན་མེད་པའི་སྐབས་སུ་གསལ་བྱེད་རང་སོར་ཀློ ག་ཀྱང་།
སྔོན་འཇུག་དང་མགོ་ཅན་ཡོད་པའི་སྐབས་སུ་སྒྲ་མཐོན་པོ་དང་རྣོ་བོར་འདོན་དགོས།
དཔེར་ན། ན་དང་རྣའམ་མནའ། ང་དང་རྔ་འམ་མངའ། ཉ་དང་རྣ་འམ་མཉའ།
མ་དང་རྨ་འམ་དམའ་ལྟ་བུ་ཡིན། འདི་ཙམ་མཁྱེན་ན་ཡང་བཀའ་འགྱུར་སྒྲོག་བྱང་
བྱེད་རྒྱུར་དཀའ་ངལ་མི་འཕྲད། འདི་ནི་རླབས་ཆེན་གྱི་ཡིག་སྲོལ་ཞིག་མིན་ནམ།
ཡ་མཚན་པ་ཞི ག་ལ་སྐབས་རེ་དབྱངས་ཨ་ལ་ཨེ་ཡི་སྒྲ་གདངས་ཐོན་པ་ཡོད།
དེ་ནི་གནས་སྐབས་ཀུན་ལ་མིན་ཡང་། གལ་ཏེ་མཐའ་རྟེན་ད་དང་ན་ལ་ས་ཡོད་ན་
མིང་གཞི་དེར་དབྱངས་ཨེ་མེད་ཀྱང་ཡོད་པ་ལྟར་ཀློག་པ་ཡིན། དཔེར་ན། ངད་
དང་ངན་ངལ་ངས་ལྟ་བུ་ཡིན།།
སྐབས་རེ་མཐའ་མེད་ལ་མཐའ་རྟེན་མ་ཡི་སྒྲ་གདངས་ཐོན་པ་དེ་འདྲ་ཡང་ཡོད་
ཅིང་། དཔེར་ན། དགྲ་འདུལ་ལ་དགྲམ་འདུལ་དང་། ཤ་འབྲས་ལ་ཤམ་འབྲས།
རྒྱུ་འབྲས་ལ་རྒྱུམ་འབྲས། ན་བཟའ་ལ་ནམ་བཟའ། སྔ་ཕྱི་ལ་སྔམ་ཕྱི་ལྟ་བུའོ། །འོན་
ཀྱང་གནས་སྐབས་ཚང་མ་ལ་འདི་ལྟར་མིན། དཔེར་ན། དགྲ་འདུལ་གཉེན་སྐྱོང་
ལ་དགྲ་འདུལ་གཉེན་སྐྱོང་མ་གཏོགས་དགྲམ་འདུལ་གཉེན་སྐྱོང་ནམ་ཡང་མི་ཐོན།
དེ་བཞིན་ཤ་རུས་ལ་ཤ་རུས་མ་གཏོགས་ཤམ་རུས་དང་། རྒྱུ་རྐྱེན་ལ་རྒྱུ་རྐྱེན་མ་
གཏོགས་རྒྱུམ་རྐྱེན་ཞེས་ནམ་ཡང་མི་ཐོན། ཡང་སྐབས་རེ་རྗེས་འཇུག་བ་ལ་མ་ཡི་
སྒྲ་གདངས་ཐོན་པ་ཡོད། དཔེར་ན། ཞིབ་འཇུག་ལ་ཞིམ་འཇུག་དང་། སྐྱབས་འགྲོ་
ལ་སྐྱམས་འགྲོ །སྐྱབས་མགོན་ལ་སྐྱམས་མགོན། རབ་འབྱམས་ལ་རམ་འབྱམས།
ཞབས་འདྲེན་ལ་ཞམས་འདྲེན། ཞབས་འབྲིང་ལ་ཞམས་འབྲིང་། གྲུབ་འབྲས་ལ་གྲུམ་
འབྲས། ཞབས་བྲོས་ལ་ཞམས་བོས། ཞབས་འདེགས་ལ་ཞམས་འདེགས་ཞེས་ཐོན་པ་



བོད་ཀྱི་སྐད་ཡིག་གི་གསང་བ་གླེ ང་བ། 129
ཡིན། ཡང་སྐབས་རེ་མཐའ་རྟེན་ས་ལ་ན་ཡི་སྒྲ་གདངས་ཐོན་པ་ཡང་ཡོད། དཔེར་ན།
གཞིས་འགོ་ལ་གཞིན་འགོ་དང་། ཤེས་ཀྱི་ཡོད་ལ་ཤེན་གྱི་ཡོད་ལྟ་བུ་ཡིན། ཕྱི་མའི་
འདོན་སྟངས་འགྲིགས་ཀྱང་དག་ཆ་འགྲིགས་པའི་དོན་མིན་པ་མཁྱེན་པར་མཛོད།།
བོད་སྐད་དང་ལེགས་སྦྱར་དབར་མཚུངས་བསྡུར།
༈ རང་རེའི་སྐད་ཡིག་འདི་ཉིད་ལེགས་སྦྱར་དང་ཡང་འབྲེལ་བ་ཆེ་ཙམ་ཡོད་ཅིང་།
དེའི་དབང་གིས་ང་ཚོས་ལེགས་སྦྱར་སྐད་ཡིག་གི་མཚམས་སྦྱོར་ཞིག་བོད་ཡིག་སློབ་
སྦྱོང་བྱེད་སྐབས་ཤེས་ཐུབ་ན་དགེ་མཚན་ལས་སྐྱོན་ཅི་ཞིག་ཡོད། དེར་བརྟེན་བོད་
ཡིག་སྦྱོང་བ་ཁོ་ནའི་ཆེད་དུ་ལེགས་སྦྱར་གྱི་སྐད་ཡིག་འདི ར་མཚམས་སྦྱོར་བྱེད་པ་
ཙམ་ལས་ལེགས་སྦྱར་གྱི་སྐད་ཡིག་སྦྱོང་བའི་དོན་དུ་འདི་ན་བཤད་ཀྱི་མེད། དེ་ཡང་།
ལེགས་སྦྱར་ནི་སཾ ཀྐི ཏའི་སྐད་དོད་བོད་སྐད་ནང་ཐད་འགྱུར་བྱས་པ་ཞིག་ཡིན།
འདི་ནི་ལེགས་སྦྱར་སྐད་ཡིག་ནང་བཞུགས་པའི་སྒྲ་རིག་པའི་གཞུང་ལུགས་ལ་གོ་
བ་ནི་སྐབས་དོན་ཡིན། ཕྱོགས་མཚུངས་བོད་ཀྱི་སྒྲ་རིག་པའི་གོ་དོན་ཡང་བོད་
སྐད་ནང་བཞུགས་པའི་ལུང་སྟོན་པའི་གཞུང་ལུགས་ལ་གོ་བ་ནི་སྐབས་དོན་ཡིན།
ལེགས་སྦྱར་ཐོས་བསམ་བྱས་པའི་དགོས་དོན་ནི་ལེ གས་སྦྱར་ནང་བཞུགས་
པའི་གཞུང་ལུགས་རྣམས་ལ་ཐོས་བསམ་བྱེ ད་ཕྱི ར་ཡིན་གྱི། ལེགས་སྦྱར་
གྱི་སྒྲ་མདོའི་འཆད་ཉན་ཁོ ་ན་བརྒྱུ ད་སྤེ ལ་བྱེ ད་པ་ཙམ་ནི་དགོས་དོ ན་ཆུང་།
དེ་བཞིན་བོད་ཀྱི སྒྲ་རིག་ལ་མཚོན་ན་ཡང་དེ་ཉིད་ཐོས་བསམ་བྱས་རྗེས་བོད་
གཞུང་ཆེན་མོར་ཐོས་བསམ་བྱེད་པ་ལ་ཆར་པ་ཆུ་གྲོགས་དང་ཉི་མ་མེ་གྲོགས་ཀྱི་



130 བོད་ཀྱི་བརྡ་སྤྲོད་ནག་ཊིཀ
ཚུལ་དུ་འགྲོ་དགོས་པ་ལས་བརྡ་སྤྲོད་རྐྱང་པའི་དོན་དུ་ཐོས་བསམ་བྱེད་པ་ནི་དོན་
གོ་ཆུང་། རྒྱུ་མཚན་འདི་ལ་བརྟེ ན་ནས་གུང་ཐང་འཇམ་དཔལ་དབྱངས་ཀྱིས།
རྩ་བ་བོར་ནས་ཡལ་གར་མ་འཛིན་ཨང་། །ཞེས་གསུངས་ཡོད། ཡང་སྐབས་
རེ་ང་ཚོས་ཐུན་མོང་གི་རི ག་གནས་སློ བ་སྦྱོང་བྱས་ན་ང་རྒྱལ་འཕེལ་གྱི་ཡོད་
པས་འདི་ཉིད་ཐོས་བསམ་བྱེད་པར་དགག་བྱ་བྱེད་མཁན་ཡང་ཡོད། དོན་དག་
ངོ་མ་ནི ་ཐུན་མོང་གི ་རི ག་གནས་སྦྱངས་ནས་ང་རྒྱལ་འཕེལ་བ་མི ན་ཞི ང་།
ཡོན་ཏན་གྱི་རི གས་མཐའ་དག་དང་མཉམ་དུ་ང་རྒྱལ་ལ་སོགས་པའི་མི་དགེ་བའི་
བསམ་བློ་དེ་ངང་གིས་སྐྱེ་བ་ཡིན། དེའི་གནས་སྐབས་སུ་ང་རྒྱལ་དེ་ཉིད་འགོག་
དགོས་པ་ལས་འདི་ཉིད་འགོག་པའི་ཆེ ད་དུ་ཡོན་ཏན་སྦྱོང་རྒྱུར་དགག་བྱ་བྱེད་
པ་ནི་འདྲེ་ཤར་སྒོ ར་གནས་པ་ལ་གླུ ད་ནུབ་སྒོར་གཏོང་བ་རང་ཡིན། དཔེར་ན།
ཞིང་ལས་བྱེད་པའི་སྐབས་སུ་ལོ་ཏོག་ལ་ཕན་པའི་སྡོ ང་བུ་འབྲས་བུ་དང་བཅས་
པ་སྐྱེ་བ་དང་མཉམ་དུ་རྩྭ་ཡན་ཡང་མི་ཉུང་བ་ཞིག་སྐྱེ་བ་ཡིན། དེའི་སྐབས་སུ་
ཞིང་པས་རྩྭ་ཡན་བཀོག་ནས་ལོ་ཏོག་སོན་པའི་རེ་བ་བྱེད་པ་མ་གཏོགས་རྩ་ཡན་
ཡོད་པ་རྒྱུ་མཚན་དུ་བྱས་ཏེ་ཞིང་གི་འདེབས་ལས་མཚམས་འཇོག་བྱེད་པ་མིན།
གལ་ཏེ་དེ་ལས་ལྡོག་སྟེ་ཞིང་པས་ཞིང་ག་འདེབས་ལས་མཚམས་འཇོག་བྱེད་པ་ཡིན་
ན་རང་ཉིད་ཕུང་བའི་རྒྱུར་རང་ཉིད་ཀྱིས་དངོས་སུ་རྩོམ་པ་འདྲ་པོ་ཆགས་པ་ཡིན།
དེར་བརྟེན་ང་ཚོས་རིག་གནས་ཐོས་བསམ་ནམ་ཡང་གཏང་མི་རུང་།།
ལེགས་སྦྱར་དང་བོད་ཀྱི་སྒྲ་རི ག་གཉིས་སྤྱི་ལ་ཡོད་པའི་ཐུན་མོང་གི་ཁྱད་
ཆོས་རྣམས་བོད་ཀྱི་བརྡ་སྤྲོད་ནང་སྦྱར་བྱ་ཡི་གེའི་རྣམ་གཞག་རྒྱ་ཆེ ར་བཤད་པའི་
སྐབས་དང་། ཡང་ན་ཡི་གེའི་ཚོགས་ཀྱི་སྐབས་སུ་བཤད་པ་ལས་སྦྱོར་ཚུལ་ཚིག་
ཕྲད་ཀྱི་སྐབས་སམ་ཡང་ན་ཚིག་གི་ཚོགས་པའི་སྐབས་ལེགས་སྦྱར་དང་བོད་ཀྱི་སྒྲ་



བོད་ཀྱི་སྐད་ཡིག་གི་གསང་བ་གླེང་བ། 131
རིག་གཉིས་ལ་དེ་ཙམ་འབྲེལ་བ་མེད། དེར་བརྟེན་བོད་ཀྱི་སྒྲ་རིག་ལ་མཁས་ཀྱང་
ལེགས་སྦྱར་ལ་མཁས་མི་དགོས་པ་དང་། ལེགས་སྦྱར་ལ་མཁས་ཀྱང་བོད་ཀྱི་སྒྲ་
རིག་ལ་མཁས་མི་དགོས་པའི་རྒྱུ་མཚན་འདི་ཉིད་ཡིན། སྦྱར་བྱ་ཡི་གེའི་སྐབས་དང་།
གཞུང་འགའ་ཞིག་ཏུ་ཡི་གེའི་ཚོགས་པ་ཡང་བཞེད་ཅིང་། དེ ར་ནི་དབྱངས་གསལ་
གྱི་ངོ་སྤྲོད་དང་། དེ་དག་གི་བྱེད་ལས། སྐྱེ་གནས། བྱེད་རྩོལ། རྟགས། རབ་དབྱེ་
བཤད་སྐབས་ལེགས་སྦྱར་དང་བོད་སྐད་ནང་བཞུགས་པ་རྣམས་གྲངས་ཀ་མང་ཉུང་མ་
གཏོགས་མི་འདྲ་བའི་ཁྱད་པར་དེ་ཙམ་མེད། འོན་ཀྱང་ཁྱད་པར་འགའ་ཞིག་ནི་ཡོད་ཀྱི།
དཔེར་ན། བོད་སྐད་ནང་དབྱངས་གསལ་ལ་རིང་ཐུང་གི་དབྱེ་བ་མི་འབྱེད་ཅིང་། དེ་
བཞིན་ལེགས་སྦྱར་ནང་སྔོན་རྗེས་ཀྱི་དབྱེ་བ་མི་འབྱེད། ཡི་གེ་འགའ་ཞིག་ནི་ལེགས་
སྦྱར་ནང་ཡོད་ཀྱང་བོད་སྐད་ནང་མེད་པ་དང་། ཡང་འགའ་ཞིག་ནི་བོད་སྐད་ནང་
ཡོད་ཀྱང་ལེགས་སྦྱར་ནང་མེད་པ་དེ་འདྲ་ཡང་ཡོད།།
དཔེར་ན། མཐུག་ལོག་གི་ཡི་གེ་དང་། ཞ་ཟ་འ་ལྟ་བུ་ཡིན། ལེགས་སྦྱར་གྱི་
སྒྲ་མདོའི་ནང་རྟགས་དང་བདག་གཞན་གྱི་རྣམ་གཞག་བཤད་ཡོད་པ་རྣམས་དང་བོད་
ཀྱི་སྒྲ་མདོར་བཤད་པའི་རྟགས་དང་བདག་གཞན་རྣམས་ཐ་སྙད་འདྲ་མཚུངས་ཡིན་
ཡང་གོ་དོན་གཏན་ནས་མི་འདྲ། ལེགས་སྦྱར་གྱི་རྟགས་ཀྱི་རབ་དབྱེ་ནི་དངོས་པོ་
རེ་རེར་འཇོག་ཏུ་ཡོད་ཀྱང་བོད་སྐད་ཀྱི་རྟགས་ཀྱི་རབ་དབྱེ་སྔོན་རྗེས་མིང་གསུམ་
གྱི་སྒྲ་རྩོལ་དྲག་ཞན་བར་མའི་དབང་དུ་བྱས་ནས་བཞག་པ་ཡིན། ལེགས་སྦྱར་ནང་
བཤད་པའི་བདག་གཞན་གྱི་རྣམ་གཞག་ནང་དུ ས་གསུམ་གར་འཇོག་ཏུ་ཡོད་ཀྱང་
བོད་ཀྱི་བརྡ་སྤྲོད་ནང་བཤད་པའི་བདག་གཞན་གྱི་རྣམ་གཞག་ནི་གཙོ་བོ་བྱེད་པ་པོ་
དང་བྱ་ཡུལ་གྱི་དག་ཆ་ཤེས་ཕྱིར་བཤད་པས་བདག་ཡིན་ན་ངེས་པར་ད་ལྟ་བའི་
དག་ཆ་དགོས་པ་དང་གཞན་ཡིན་ན་ངེས་པར་དུ་མ་འོངས་པའི་དག་ཆ་འབྲི་བ་ཡིན།



--
132 བོད་ཀྱི་བརྡ་སྤྲོད་ནག་ཊིཀ
བརྡ་སྤྲོད་པ་ཁ་ཅིག་གིས་བྱེད་པ་པོ་དང་བདག་གཅིག་ཏུ་འཁྲུལ། བྱ་ཡུལ་དང་གཞན་
གཅིག་ཏུ་འཁྲུལ་ཏེ་བྱ་ཚིག་དང་བྱེད་ཚིག་ལས་བྱུང་བ་རྩལ་དུ་མི་འདོན་པར་བྱེད་པོ་
ཡིན་ཚད་བདག་དང་བྱ་ཡུལ་ཡིན་ཚད་གཞན་དུ་བཞག་པ་ཡོད། འདི་དག་ནི་བཤད་
པ་རགས་པའི་སྐྱོན་ཁོ་ན་ལས་ཕྱོགས་ནོར་བའི་སྐྱོན་ནི་མིན།།
ལེགས་སྦྱར་ནང་ཡོད་པའི་གསུང་རབ་མཐའ་དག་བོད་ཡིག་ནང་ཚུལ་བཞིན་
འབྲི་ཐུབ་པས་མ་ཚད་འདོན་ཡང་ཐུབ་ཀྱི་ཡོད། འདི་ལ་སྔགས་ཡིག་དང་སྔགས་
ཀློ ག་ཟེར། འོན་ཀྱང་བོད་ཡིག་གསུང་རབ་རྣམས་ལེགས་སྦྱར་ནང་ཚུལ་བཞིན་
འབྲི་རྒྱུ་ཡོངས་གྲགས་མ་ཆགས་པས་མ་ཚད་ཀློ ག་འདོན་ནི་དེ་བས་དཀའ་བ་ཡིན།
དཔེ ར་ན། རྔ་དང་མངའ། རྙ་དང་གཉའ། རྣ་དང་གནའ། རྨ་དང་དམའ།
གཡག་དང་གཡང་། ཟ་དང་གཟའ། ཞོ་དང་གཞོན། འོ་མ་དང་འོ་ལགས་སོ།།
ལ་སོགས་པ་རྣམས་བཙན་ཐབས་ཀྱི ས་ལེ གས་སྦྱར་ནང་འབྲི་བའི་དབང་དུ་
བཏང་ཡང་སྒྲ་ཇི་བཞིན་འདོ ན་ཐུབ་པ་ནི་ནམ་མཁའི་པདྨོ འི ་སྤུ ན་ཟླར་གྱུར།
ལེགས་སྦྱར་ནང་དབྱངས་ཀྱི་མཚམས་སྦྱོར་ཡོད་ཅིང་། མཚམས་སྦྱོར་མེད་པའི་
དབྱངས་རང་མཚན་པ་ནི ་ཨ་དང་ཨི་ཨུ་རི་ལི་ཁོ་ན་ཡིན། དབྱངས་གཞན་རྣམས་
ནི་དབྱངས་འདྲ་བ་དང་འདྲ་བ་མ་ཡིན་པའི་མཚམས་སྦྱོར་ལས་གྲུབ། འོན་ཀྱང་བོད་
སྐད་ནང་དབྱངས་ཀྱི་གྲངས་ནི་ལྔར་ངེས་ཤིང་། དེ་དག་དབྱངས་རང་མཚན་པ་ཡིན་
ཏེ་ཨེ་དང་ཨོ་ལ་མཚམས་སྦྱོར་བཤད་དུ་མེད་པའི་ཕྱིར། གལ་ཏེ་ཨེ་ལྟ་བུ་དབྱངས་
རང་མཚན་པར་མ་བསམས་ཚེ། སུམ་ཅུ་པའི་སྐབས། ལ་དོན་སུ་ལ་ཨུ་ཕྱིས་ནས།།
དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་མ་དང་
བཅས་པའོ། །ཞེས་པའི་སྐབས་ཏི་སྒྲ་”ལས་ལྡོག་སྟེ ''སྟེ ་སྒྲ་འགྲུབ་པར་ངེས།
བོད་ཡིག་གི་ས་ཏ་བཏགས་ནི་དབྱངས་དང་བཅས་ཏེ། མིང་གཞི་ཡིན་པའི་ཕྱིར།



བོད་ཀྱི་སྐད་ཡིག་གི་གསང་བ་གླེང་བ། 133
འདིར་གུག་སྐྱེད་གང་རུང་མེད་པས་དབྱངས་ཨར་ངེས་ཤིང་། ཨ་ལ་ཨེ་མཚམས་
སྦྱོར་བྱུང་བས་ཨེ་རུ་འགྱུར་བ་ནི་དབྱངས་མཚམས་སྦྱོར་གྱི་སྤྱིའི་ལུགས་སོ།།
དེ་ཡང་ལས་དང་པོ་བའི་སྒྲ་མདོ་ལས། ཨ་དང་ཨཱ་གང་རུང་ཨེ་དང་མཚམས་སྦྱོར་
བྱུང་ན་ཨེར་འགྱུར་བ་ཡིན། ཞེས་གསུངས་པའི་ཕྱིར། ལེགས་སྦྱར་ནང་བར་གནས་
ཀྱི་ཡི་གེ་ཡ་ར་ལ་ཝ་རྣམས་མཚམས་སྦྱོར་གྱི་དབང་གིས་སྐབས་རེ་དབྱངས་ཀྱི་ངོ་
བོར་ཡང་འགྱུར་གྱི་ཡོད། དེས་ན་ཡི་གེ་བཞི་པོ་འདི་དག་ནི་དབྱངས་དང་གསལ་
བྱེད་བར་གྱི་ཡི་གེར་འཇོག་ཏུ་རུང་བས་ན་བར་གནས་ཀྱི་ཡི་གེ་ཞེས་བཏགས་པའོ།།
སྔོན་གྱི་སྒྲ་མདོ་རྣམས་སུ་མཐར་གནས་ཀྱི་ཡི་གེ་ཞེས་སྨྲས་ཀྱང་གང་གི་མཐར་གནས་
པའི་རྒྱུ་མཚན་གང་ཞིག་བཤད་པ་དེ་དག་ཀྱང་འཐད་ལྡན་དུ་མ་མཐོང་། བོད་ཡིག་ལ་
ནི་ཡ་ར་ལ་ཝ་བཞི་པོའི་བྱེད་ལས་སུ་དབྱངས་ཀྱི་བཤད་པ་ཡོད་པ་ཡེ་ནས་མ་གྲགས།
དེར་བརྟེན་བོད་ཡིག་གི་དབང་དུ་བྱས་ན་ཡི་གེ་བཞི་པོ་དེ་དག་ལ་བར་གནས་ཀྱི་ཐ་
སྙད་འདོགས་སུ་མེད་པས་ལེགས་སྦྱར་རྐྱང་པའི་དབང་དུ་བྱས་ནས་དེ་དག་ལ་བར་
གནས་ཀྱི་ཐ་སྙད་ཐོགས་པ་ཡིན། གསལ་བྱེད་ཀྱི་མཚམས་སྦྱོར་ནི་ལེགས་སྦྱར་དང་
བོད་ཡིག་གཉིས་ཀར་ཡོད་ཅིང་། འོན་ཀྱང་མང་ཉུང་གི་དབང་དུ་བྱས་ན་ལེགས་སྦྱར་
ནང་གསལ་བྱེད་ཡོངས་རྫོགས་ལ་མཚམས་སྦྱོར་ཡོད་ཀྱང་། བོད་སྐད་ནང་གསལ་
བྱེད་ཉི་ཚེ་བ་ལ་མ་གཏོགས་མཚམས་སྦྱོར་མེད།།
དེ་ཡང་། ར་མགོ་དང་ལ་མགོ་ས་མགོ །ཡ་བཏགས་དང་ར་བཏགས་ལ་
བཏགས་ཝ་བཏགས་རྣམས་གསལ་བྱེ ད་མཚམས་སྦྱོར་དུ་བཞག་ཆོག །ལེགས་
སྦྱར་དང་ཧིནྡིའི་སྐད་ཡིག་ནང་གསལ་བྱེད་མཚམས་སྦྱོར་གྲུབ་པའི་མཚན་གཞིར་
ཀྵ་དང་ཏྲ་དང་ཚྭ་གསུམ་འཇོག་པ་ཡིན། དེ་ལས་གཞན་པའི་མཚམས་སྦྱོར་
མེད་པའི་དོན་གཏན་ནས་མིན། ལེགས་སྦྱར་གྱི་སྣ་ལྡན་གསལ་བྱེད་ང་དང་ཉ།



134 བོད་ཀྱི་བརྡ་སྤྲོད་ནག་ཊཾ ཀཿ
ཎ་གསུམ་ལས་ཐོག་མར་གྲུབ་པའི་མིང་གཏན་ནས་མེད་ཅིང་། འོན་ཀྱང་བོད་
སྐད་དུ་ནི་སྣ་ལྡན་གསལ་བྱེ དེ་ང་དང་ཉ་ཡང་མིང་གི་ཐོག་མར་འགྲོ་བ་ཡིན།
དཔེར་ན། ངལ་དང་ཉན་ལྟ་བུའོ། །ལེགས་སྦྱར་གྱི་སྣ་ལྡན་གསལ་བྱེད་རྣམས་
གསལ་བྱེད་ཕྱེད་ཀར་བེད་སྤྱོད་གཏོང་སྐབས་དེང་གི་འབྲི་ཚུལ་ཞིག་ཏུ་སྔ་མའི་
གསལ་བྱེད་ཀྱི་སྟེང་དུ་ཐིག་ལེའི་རྟགས་ཤིག་འབྲི་བ་ཡིན། དེར་བརྟེན་ངག་འདོན་
བྱེད་སྐབས་སྣ་ལྡན་གསལ་བྱེ ད་གང་ཡིན་ངོས་འཛིན་ཅུང་ཟད་དཀའ་བ་ཡོད།
འོན་ཀྱང་ཐིག་ལེའི་རྟགས་ཅན་གང་དུ་རྗེས་མའི་གསལ་བྱེད་ཀྱི་སྣ་ལྡན་ལྟར་ཀློག་
ན་ཕལ་ཆེ་བར་འགྲིགས། དཔེར་ན། གཾ གཱ་ལྟ་བུར་གངྒཱ་དང་། མཾཇུ་ལྟ་བུར་མཉྫ།
ཙཊཱལ་ལྟ་བུར་ཅཎྜལ། ཏཾཏྲ་ལྟ་བུར་ཏནྟུ། པཾཌིཏ་ལྟ་བུར་པཎྜི་ཏ་ཞེས་ཀློག་འདོན་
བྱེད་པ་ནི་མཁས་པའི་ལུགས་སོ། ཁྱབ་པ་ནི་མེད་དེ། སྣ་ལྡན་གང་ཞིག་གི་རྗེས་
མའི་གསལ་བྱེད་དེ ར་གཏོགས་སྣ་ལྡན་གྱི་ཡི་གེ་མེད་ཚེ་ཐིག་ལེའི་རྟགས་ཅན་
གྱི་གསལ་བྱེད་དེ་ཀློ ག་སྟངས་ངེས་གཏན་ཞིག་སྔོ ན་ཚུད་ནས་ཤེས་པར་དཀའ།
སཾ ཀྲྀ ཏ་ལྟ་བུར་མཚོན་ན་སན ཀྲྀ ཏ་ཞེ ས་ན་སྒྲའི་གདངས་འདོ ན་དགོས་ཀྱང་།
གོང་གི་རྒྱུ་མཚན་ནི་འདིར་མེད་དེ་ཐིག་ལེའི་རྟགས་ཅན་གྱི་རྗེས་མའི་གསལ་བྱེད་
དེ ་ས་ཡིན་པས་ས་ནི་དྲོ་བའི་ཡི་གེ་ཡིན་པར་བརྟེན་དེ་ཡི་སྡེ་ཚན་དུ་སྣ་ལྡན་གྱི་ཡི་
གེ་མེད་པས་སོ། །དེས་ན་སྐབས་འདིར་བོད་ཀྱི་གཏམ་དཔེ་བཞིན་ཡིག་ཕྱེད་གོ་བས་
ཀློག་ཅེས་པ་དེ་ཉིད་བསམ་བློ་གཏོང་དགོས་པ་ཡིན།།
སྐད་ཡིག་གཉིས་ཀྱི་མི་འདྲ་ས་གཙོ་བོ་ནི་སྐད་ཀྱི་གཤིས་ཀ་ཐ་དད་ཡིན་པ་དེར་
ཐུག །སྐད་ཀྱི་གཤིས་ཀ་ཞེས་པ་ནི་སྐད་ཀྱི་རང་བཞིན་ལྷན་སྐྱེས་ཀྱི་སྡེབ་སྦྱོར་ལ་གོ་
བ་ལས་བཙན་ཐབས་ཀྱིས་སྦྱོར་ས་མེད། དེར་བརྟེན་ལེགས་སྦྱར་གྱི་རྣམ་དབྱེ་གཉིས་
པ་ཡིན་ན་བོད་སྐད་དུ་རྣམ་དབྱེ་གཉིས་པ་ཡིན་མི་དགོས་ཤིང་། དེ་བཞིན་བོད་སྐད་



བོད་ཀྱི་སྐད་ཡིག་གི་གསང་བ་གླེ ང་བ། 135
དུ་རྣམ་དབྱེ་བཞི་པ་ཡིན་ན་ཡང་ལེགས་སྦྱར་དུ་རྣམ་དབྱེ་བཞི་པ་ཡིན་མི་དགོས།
འདི་ལྟའི་གནད་མི་ཤེས་པའི་རྒྱུ་མཚན་ལ་བརྟེན་ནས་བསྟན་བཅོས་འགའ་ཞིག་གི་
འགོར་སུམ་རྐང་བྲིས་ཀྱང་དེར་བཞུགས་པའི་ལེགས་སྦྱར་གྱི་ཚིགས་བཅད་དེ་པཎྜི་
ཏ་ལ་ཡེ་ནས་མ་གྲགས་པའི་ཚིགས་བཅད་ཡ་མ་ཟུང་ཞེ་གཅིག་ཏུ་གྱུར་པ་མཁས་པའི་
དབང་པོ་དགེ་འདུན་ཆོས་འཕེལ་གྱིས་གསུངས་སོ།།
དེས་ན་སྐད་གཉིས་ཀྱི་གཤིས་ཀ་མི་མཐུན་པའི་རྒྱུ་མཚན་ལ་བརྟེན་ནས་བོད་
སྐད་དང་ལེགས་སྦྱར་དབར་རྣམ་དབྱེ་གཅིག་པ་མིན་པར་མ་ཟད་སྡེབ་སྦྱོར་གྱི་གོ་
རིམ་ཡང་མི་གཅིག །ལེགས་སྦྱར་ནི་འཛམ་གླི ང་གི་ཐོག་མའི་སྒྲ་རི ག་གྲས་སུ་
བགྲངས་ཤིང་། དེ་ཡི་སྟེང་རྒྱ་གར་གྱི་སྒྲ་པ་མང་པོས་སྔ་ཕྱིར་བཤད་པ་པོ་ཏི་མང་
པོ་མཛད་ཡོད། དེས་ན་སྒྲ་རི ག་གཞན་ལས་མ་ལག་ཚང་བར་ངོས་འཛིན་བྱེད།
རང་རེ་བོད་ཀྱི་སྒྲ་རིག་ནི་ཡོངས་གྲགས་བཤད་སྲོལ་ལྟར་ན་མི་ལོ་བརྒྱ་ཕྲག་བཅུ་
བཞིའི་དུས་ཡུན་ནང་འཚར་ལོངས་བྱུང་བ་ཞིག་ཡིན་པར་བརྟེ ན་ལག་ལེན་གྱི་ཁྲོད་
དུ་ཞན་ཆ་ཏིལ་འབྲུ་ཙམ་ཡང་མེད་པའི་དབང་དུ་བཏང་ཡང་བརྡ་སྤྲོད་ཀྱི་བཤད་པའི་
དབང་དུ་བཏང་ཚེ་ད་དུང་ཡང་ཁ་སྣོན་དང་ཡར་རྒྱས་མང་པོ་གཏོང་དགོས་པ་ཡོད།
ལག་ལེན་གྱི་ཁྲོད་དུ་བོད་ཀྱི་སྐད་ཡིག་དེ་སྐད་ཡིག་ཆེས་ཕུན་སུམ་ཚོགས་པ་ཞིག་ཏུ་
གྱུར་ཡོད། དེ་ལྟར་ཡིན་པ་ཡང་སྐད་ཡིག་འདི་ནང་བཞུགས་པའི་རྩོམ་རིག་གི་བོངས་
ཚད་དང་། བརྗོད་བྱའི་ཁྱབ་ཚད། སྐད་ཡིག་གི་སྒྱུ་རྩལ་ལ་བརྟེན་ནས་རྣམ་རྟོག་ཆེས་
ཕྲ་ཞིང་ཕྲ་བ་ཡང་སྐད་ཡིག་འདི་ནང་ཚུལ་བཞིན་སྤྱོད་ཐུབ་པ་ཡིན། དང་པོ་བོངས་
ཚད་ལ་མཚོན་ན་སྙན་ངག་ནས་བཤད་པ་བཞིན་རི་བོའི་གཏོས་དང་མཉམ་པ་ཡོད།
འདི་ཡི་མཚན་གཞིར་བཀའ་འགྱུར་དང་། བསྟན་འགྱུར། བཀའ་འབུམ་དང་གསུང་
འབུམ་ལ་སོགས་བཞག་ཆོག །བརྗོད་བྱའི་ཁྱབ་ཚད་ལ་མཚོན་ན་ཡང་མངོན་མཐོ་



136 བོད་ཀྱི་བརྡ་སྤྲོད་ནག་ཊིཀ
ངེས་ལེགས་ཀྱི་བརྗོད་བྱ་ཕུན་སུམ་ཚོགས་པས་མ་ཚད་འཇིག་རྟེན་ཉེར་སྤྱོད་ཀྱི་ཐུན་
མོང་རིག་གནས་སྒྲ་ཚད་བཟོ་གསོ་ལ་མཚོན་ན་ཡང་བརྗོད་བྱ་བསམ་གྱིས་མི་ཁྱབ་པ་
ཡོད། དེ་བཞིན་སྐད་ཡིག་གི་སྒྱུ་རྩལ་ལ་བརྟེན་ནས་རྣམ་རྟོག་གི་འགྱུ་བ་ཆེས་ཕྲ་མོ་
ཡང་སྐད་ཡིག་འདི་ནང་བདེ་བླག་ཏུ་ཕབ་ཐུབ་སྟེ་བདག་ཅག་གི་སྟོན་པ་འཇིག་རྟེན་
གྱི་ཁམས་འདིར་མ་བྱོན་སྔོན་སུ་གང་གིས་ཀྱང་མ་གསུངས་པའི་བདག་མེད་ཀྱི་ལྟ་
བའི་གནད་ཀྱི་མཐར་ཐུག་པ་ཡང་སྐད་ཡིག་འདི་ནང་ཚུལ་བཞིན་བཀྲལ་ཐུབ་ཡོད།
པཎྜི་ཏས་བཤད། ལོ་ཙཱ་བས་བསྒྱུར། རྣལ་འབྱོར་པས་བསྒོམས་ཏེ་ས་ལམ་གྱི་
བགྲོད་པ་མཐར་ཕྱིན་པའི་སྐྱེས་བུ་རྗེ་བཙུན་མི་ལ་ལ་སོགས་པ་བྱུང་བ་ནི་སྐད་ཡིག་
འདི་ནང་ལྟ་བའི་རྣམ་གཞག་མཐར་ཐུག་པ་སྟོན་པའི་སྒྲུབ་བྱེད་ཡང་དག་ཡིན།
སྐད་ཡི ག་འདི ་ནང་རྣམ་གཞག་ཕྲ་ཞིང་ཕྲ་བ་གཏན་ལ་འབེབས་པའི་ནུས་པ་ཡོད་
པས་མ་ཚད་དབྱངས་ལྔ་ལས་དབྱངས་ཨ་གཅིག་པུར་བེད་སྤྱད་ན་ཡང་ཟབ་མོ་
དབུ་མའི་ལམ་དང་འབྲེལ་བ་དམ་པའི་ཆོས་ཀྱི་གནས་ལུགས་རྒྱ་ཆེན་པོ་གཏན་ལ་
འབེབས་ནུས་པ་ཡིན། འདི་ཡི་མཚན་གཞིར་རྗེ་བདག་ཉིད་ཆེན་པོས་མཛད་པའི་
བཤེས་གཉེན་སྦ་བ་ལ་གདམས་པ་ཨའི་དབྱངས་ལ་ངེས་པའི་གཞུང་དེ་བཞག་ཆོག།
དེས་ན་སྐད་ཡིག་གི་དབང་དུ་བྱས་ན་ང་ཚོ་ནམ་ཡང་གཞན་ལ་འགྲམ་ཆུ་ལྡང་མི་
དགོས་པ་དེ་བདེན་པ་ཉག་ཅིག་ཡིན། དེ་ལྟ་ན་ཡང་ཤེས་བྱ་གསར་པ་ཇི་སྙེད་ཅིག་
བོད་སྐད་ནང་དུ་བཞུགས་མེད་པ་འདི་ཡང་བདེན་པའི་ལྡོག་པ་གཞན་ཞིག་ཡིན་ན་
ང་ཚོས་ཁས་ལེན་པར་བྱའོ།། །།
འོན་ཀྱང་བརྡ་སྤྲོད་ཀྱི་བཤད་པའི་དབང་དུ་བྱས་ན་ད་དུང་ཡང་ཁ་སྣོན་དང་ཡར་
རྒྱས་མང་པོ་གཏོང་དགོས་པ་ཡོད། དཔེར་ན། བོད་ཀྱི་བརྡ་སྤྲོད་ནང་བརྡ་སྤྲོད་ཀུན་
ལ་ཡོད་པའི་མིང་དང་ཀུན་མིང་ངམ་མིང་ཚབ། ཁྱད་ཚིག བྱ་བ་ལ་སོགས་པའི་ཁྱད་



བོད་ཀྱི་སྐད་ཡིག་གི་གསང་བ་གླེང་བ། 137
ཆོས། གྲངས་ཚིག དུས་གསུམ་གྱི་རབ་དབྱེའི་འགྲོ་སྟངས་ཆ་ལག་ཚང་བ་སོགས་
མེད་པ་ནི་བདེན་པ་ཡིན། འདི་དག་ནི་ལེགས་སྦྱར་གྱི་བརྡ་སྤྲོད་ནས་སམ་ཡང་ན་
སྐད་ཡིག་གཞན་ཞིག་གི་བརྡ་སྤྲོད་ནས་ཁ་སྐོང་དགོས།།
ཆོས་ཅན་བརྗོད་པའི་སྒྲ་དང་ཆོས་བརྗོད་པའི་སྒྲ་ལྟ་བུ་མིང་དང་ཁྱད་ཚིག་
བཤད་ཀྱི་ཡོད་ཀྱང་། བརྡ་སྤྲོད་ཀྱི་གཞུང་ནང་འདི་དག་གི་བཤད་པ་སླེབས་པ་ནི་
ཤིན་ཏུ་ཉུང་། ཆོས་ཅན་བརྗོད་པའི་སྒྲ་ནི་མིང་གི་ངོ་བོ་ཙམ་སྟོན་པ་ལ་གོ་ཞིང་།
དེ་དག་གི་དབྱེ་བ་བརྗོད་པའི་སྐབས་དངོས་མིང་དང་། བཏགས་མིང་། འདོད་རྒྱལ་
དང་རྗེས་གྲུབ་སོགས་ཀྱི་བཤད་པ་རྣམས་ཡོངས་གྲགས་ཀྱི་བརྡ་སྤྲོད་ནང་འཁོད་མེད།
དེ ་དག་གི་བཤད་པ་རྒྱས་པ་ནི་ཚད་མའི་བསྟན་བཅོས་ནང་རྒྱས་པར་བཤད་ཡོད།
མཁས་པའི་མགུལ་རྒྱན་མུ་ཏིག་ཕྲེང་མཛེས་ནི་བརྡ་སྤྲོད་ཀྱི་འགྲེལ་པ་རྒྱས་ཤོས་ལྟ་
བུར་བརྩི་གི་ཡོད་ཀྱང་། དེ་ཡི་ནང་དུ་ཡང་གོང་དུ་བཤད་པའི་མིང་གི་རབ་དབྱེ་
དང་ཀུན་མིང་ངམ་མིང་ཚབ། ཁྱད་ཆོས་དང་བྱ་བའི་ཁྱད་ཆོས་ལྟ་བུའི་རྣམ་གཞག་
དངོས་སུ་ལྟ་ཅི་ཤུགས་ཀྱིས་སྟོན་པ་ཡང་མངོན་པར་མི་གསལ། སྦས་ཏེ་བསྟན་ཡོད་
ན་ནི་མི་ཤེས། ལེགས་སྦྱར་གྱི་ཡི་གེ་བོད་ཡིག་ནང་ཇི་བཞིན་ཕབ་ཐུབ་ན་རྒྱ་གར་གྱི་
མི་མིང་ས་མིང་དང་། སྔགས་ཡིག་རྣམས་ཚུལ་བཞིན་འབྲི་ཀློ ག་ཐུབ་ངེས་ཡིན།
འདི་ཡི་གོ་དོན་ནི་འདི་ཙམ་ལ་བརྟེན་ནས་ལེགས་སྦྱར་གྱི་འབྲི་རྩོམ་གྱི་ནང་དོན་ཤེས་
ཐུབ་པའི་དོན་གཏན་ནས་མིན། དབྱིན་ཡིག་རྣམས་བོད་ཡིག་ནང་དག་ཆ་སོར་བཞག་
གིས་འབྲི་མི་ཐུབ་ཀྱང་དབྱིན་ཡིག་ནང་བོད་ཡིག་དག་ཆ་སོར་བཞག་གིས་འབྲི་ཐུབ།
དབྱིན་ཡིག་བོད་ཡིག་ནང་དག་ཆ་སོར་བཞག་འབྲི་བར་འབད་རྩོལ་བྱེད་མཁན་རེ་
ཟུང་བྱུང་ཡོད་ཀྱང་འདི་ནི་འབད་པ་དོན་མེད་ཡིན་པ་རང་ཉིད་སེམས་སོ།།



138 བོད་ཀྱི་བརྡ་སྤྲོད་ནག་ཊིཀ
བོད་ཀྱི་སྐད་ཡིག་གི་གསང་བ་བཤད་པ།
༈ སྐད་ཡིག་གང་ཞིག་ཡིན་རུང་དེ་དག་ཚུལ་བཞིན་ཐོས་བསམ་བྱེད་ཚེ་རིང་པོར་
མི་ཐོགས་པར་བྱང་ཆ་ཐོབ་པའི་རེ་བ་བྱེད་ཆོག །དེ་ནི་རང་གི་ཀློག་སློབ་དཔོན་གྱི་
མདུན་ནས་སྐད་ཡིག་དེ་ཉིད་ཀྱི་བརྡ་སྤྲོད་དང་ཚིག་སྦྱོར་སོགས་ལ་གོ་རིམ་མ་འཛོལ་
བའི་ཐོག་ནས་སློབ་སྦྱོང་བྱེད་པ་ལས་བྱུང་བ་ཡིན། བོད་ཀྱི་སྐད་ཡིག་གི་སྤྱི་སྒྲོམ་
ཤེས་ཀྱང་། ད་དུང་བོད་ཡིག་གི་ཀློག་ཚུལ་རྣམ་ཀུན་དང་མི་མཐུན་པ་ཡོད་པ་རྣམས་
ཚུལ་བཞིན་ཀློག་ཤེས་པའི་ངེས་པ་མེད། དེར་བརྟེན་གལ་ཏེ་ང་ཚོས་སྐད་ཡིག་གི་
གསང་བ་བྱེ་བྲག་པ་ཞིག་བརྟོལ་ཐུབ་ཚེ་དེའི་ཚོད་ཀྱིས་བོད་ཡིག་ཤེས་མཁན་ཀུན་
གྱིས་ཡུལ་མི་ཚོས་ཇི་ལྟར་སྒྲ་གདངས་ཐོན་པ་བཞིན་འདོན་ཐུབ་པའི་རེ་བ་བྱེད་ཆོག།
འདི ་ནི་རང་ཉིད་ལ་མཚོན་ན་སྐད་ཡི ག་གི་གསང་བ་ལྟ་བུ་ཞིག་ཏུ་སྣང་ཞི ང་།
དེ་སྔ་ལོ་མང་གོང་ནས་བོད་ཡིག་དང་གོམས་འདྲིས་ཅུང་ཟད་ཡོད་ཀྱང་དུས་ཕྱིས་
སུ་མ་གཏོགས་དེ་དག་གི་གནད་འགག་གང་ཞིག་ཡིན་པ་ཚུལ་བཞིན་མ་རྟོགས།
ད་ལྟའང་གསང་བའི་གནད་འགའ་ཞིག་ལ་རྟོག་པ་སྐྱེད་པ་ཙམ་ལས་ངེས་པ་རྙེ ད་པ་
ཞུ་ཐུབ་པར་དཀའ། ཇི་ལྟར་ཡང་ས་བཅད་མ་སྟོང་ཙམ་ཞུ་རྒྱུ་ཡིན།།
འོ་ན་བོད་ཀྱི་སྐད་ཡིག་གི་གསང་བ་དེ་ཅི་ཞིག་རེད་ཅེ་ན། རང་གི་བསམ་ངོ་ལ་
ལྟོས་ནས་བཤད་པར་བྱ་སྟེ། དེ་ནི་འདི་ལྟ་སྟེ། ༡ བ་ལ་མ་ཡི་སྒྲ་གདངས་ཐོན་པ། ༢
མཐའ་མེད་ལ་མཐའ་རྟེན་མ་དང་བཅས་པའི་སྒྲ་གདངས་ཐོན་པ། ༣ ག་ལ་ན་ཡི་སྒྲ་
གདངས་ཐོན་པ། ༤ ན་ལ་མ་ཡི་སྒྲ་གདངས་ཐོན་པ། ༥ ས་ལ་ན་ཡི་སྒྲ་གདངས་ཐོན་པ།
༦ མཐའ་མེད་ལ་མཐའ་རྟེན་ན་དང་བཅས་པའི་སྒྲ་གདངས་ཐོན་པ། ༧ འ་ལ་ན་ཡི་



བོད་ཀྱི་སྐད་ཡིག་གི་གསང་བ་གླེ ང་བ། 139
སྒྲ་གདངས་ཐོན་པ། ༨ ཞ་ལ་ཡ་ཡི་སྒྲ་གདངས་ཐོན་པ། ༩ ཕ་ལ་ཧ་ཡི་སྒྲ་གདངས་
ཐོན་པ། ༡༠ ད་ལ་ན་ཡི་སྒྲ་གདངས་ཐོན་པ། ༡༡ ཨ་ལ་ཨེ་ཡི་སྒྲ་གདངས་ཐོན་པ།
༡༢ བྱ་ལ་ཡ་ཡི་སྒྲ་གདངས་ཐོན་པ། ༡༣ ཨོ་ལ་ཨོའི་ཡི་སྒྲ་གདངས་ཐོན་པ། ༡༤
ཨུ་ལ་ཨུའི་སྒྲ་གདངས་ཐོན་པ། ༡༥ མིང་མཐའ་ཕྱི་མའི་སྔོན་འཇུག་མིང་མཐའ་
སྔ་མའི་རྗེས་འཇུག་ལྟར་ཐོན་པ། ༡༦ མིང་མཐའ་ཕྱི་མའི་ར་མགོ་མིང་མཐའ་སྔ་
མའི་རྗེས་འཇུག་ལྟར་ཐོན་པ་ལ་སོགས་པ་རྣམས་ཡིན།།
བ་ལ་མ་ཡི་སྒྲ་གདངས་ཐོན་པ།
༈ བ་ལ་མ་ཡི་སྒྲ་གདངས་ཐོན་པའི་གོ་དོན་ནི་བ་ཡིན་པ་ཙམ་གྱིས་མ་ཡི་སྒྲ་གདངས་
ཐོན་པའི་དོན་མིན། ལྷག་པར་བ་ཡིག་སྔོན་འཇུག་དང་མིང་གཞིའི་སྐབས་སུ་དུས་
རྟག་ཏུ་མ་ཡི་སྒྲ་གདངས་ཐོན་པ་མེད། དེ ར་མ་ཟད་བ་ཡིག་རྗེས་འཇུག་སྐབས་སུ་
སྤྱིར་བཏང་རང་ཉིད་ལ་མ་ཡི་སྒྲ་གདངས་ཐོན་པ་མེད་ཀྱང་སྐབས་འདིར་བ་ལ་མ་ཡི་
སྒྲ་གདངས་ཐོན་པའི་གོ་དོན་ནི་བ་ཡིག་རང་ཉིད་རྗེས་འཇུག་ཡིན་པའི་གནས་སྐབས་
འགའ་ཞིག་ཏུ་དམིགས་ཀྱིས་བསལ་བར་གྱུར་ཏེ་མ་ཡི་སྒྲ་གདངས་ཐོན་པ་དེ་ཙམ་
ལ་གོ་བ་ཡིན། དེ་ལྟར་བཏོན་ཀྱང་བོད་མི་སུས་ཀྱང་འདོན་སྟངས་འདི ར་ནོར་བར་
མི་བརྩི་བ་མ་ཟད་རང་ཉིད་ཀྱི་ངག་ནས་ཀྱང་ངང་ངམ་ཤུགས་ཀྱིས་མཐའ་རྟེན་བ་ལ་
མཐའ་རྟེན་མ་ཡི་སྒྲ་གདངས་ཐོན་པ་ཡིན། འདི་འདྲ་ཞིག་ལ་སྐད་ཡིག་གི་གསང་བ་
ཞེས་མིང་འདོགས་སུ་རུང་བར་སེམས། དཔེར་ན། སྐྱབས་འགྲོ་ལ་སྐྱམས་འགྲོ་དང་།
སྐྱབས་མགོན་ལ་སྐྱམས་མགོན། སྐྱབས་འཇུག་ལ་སྐྱམས་འཇུག །ཞིབ་འཇུག་ལ་
ཞིམ་འཇུག །རབ་འབྱམས་ལ་རམ་འབྱམས། །ཞབས་འདྲེན་ལ་ཞམས་འདྲེན།



140 བོད་ཀྱི་བརྡ་སྤྲོད་ནག་ཊིཀ
ཞབས་འབྲིང་ལ་ཞམས་འབྲིང་། ཞབས་འདེགས་ལ་ཞམས་འདེགས། སློབ་འཇུག་
ལ་སློ མ་འཇུག །གྲུབ་འབྲས་ལ་གྲུམ་འབྲས་བཅས་འདི་ལྟར་ངག་འདོན་བྱེད་པ་
ཡིན། འོན་ཀྱང་སྐྱབས་སུ་འགྲོ་ལ་སྐྱབས་སུ་འགྲོ་མ་གཏོགས་སྐྱམས་སུ་འགྲོ་མི་
འདོན་ཞིང་། དེ་བཞིན་སྐྱབས་བཅོལ་གཞུང་ལ་སྐྱབས་བཅོལ་གཞུང་མ་གཏོགས་
སྐྱམས་བཅོལ་གཞུང་ཞེས་དང་། ཞིབ་ཕྲ་ལ་ཞིབ་ཕྲ་མ་གཏོགས་ཞིམ་ཕྲ་ཞེས་དང་།
ཞབས་བརྟན་སོགས་ལ་ཞབས་བརྟན་མ་གཏོགས་ཞམས་བརྟན་ཞེས་སོགས་དང་།
སློབ་སྟོན་ལ་སློབ་སྟོན་མ་གཏོགས་སློ མ་སྟོན་དང་། གྲུབ་ཐོབ་ལ་གྲུབ་ཐོབ་མ་
གཏོགས་གྲུམ་ཐོབ་བཅས་ནམ་ཡང་མི་འདོན་མི་འདོན་པའི་རྒྱུ་མཚན་ནི་གོང་གསལ་
ཚེག་བར་གཉིས་པའི་ཚིག་འབྲུ་དེ ར་སྔོན་འཇུག་འ་དང་མ་གང་རུང་མེད་པའི་ཕྱིར།
འོན་ཀྱང་ཀུན་ལ་ཁྱབ་པ་ནི་མིན་ཏེ་དགྲ་འདུལ་གཉེན་སྐྱོང་ལྟ་བུར་ཚེག་བར་གཉིས་
པར་འཕུལ་ཡིག་འ་ཡིག་ཡོད་ཀྱང་དགྲམ་འདུལ་ཞེས་མི་ཟེར་བ་ཡིན་ནོ།།
དེ ས་ན་སྐྱབས་དང་ཞིབ་དང་རབ་དང་ཞབས་དང་སློ བ་དང་གྲུབ་བཅས་ཀྱི་
མཐའ་རྟེན་བ་ཡིག་རྣམས་ལ་སྐབས་འགའ་ཞིག་ཏུ་བ་སྒྲ་རང་སོར་གནས་ཀྱང་།
དེ་ལས་ལྡོག་སྟེ་གནས་སྐབས་གཞན་འགའ་ཞིག་ཏུ་མ་ཡི་སྒྲ་གདངས་ཐོན་པ་ནི་སྐད་
ཡིག་གི་གསང་བ་གཅིག་ཏུ་ངོས་འཛིན་ཐུབ་ན་བཤད་པ་བྱེད་བདེ་བ་དང་ཤེས་སླ་
བ་ཡོང་། གསང་བ་དེའི་གནད་དོན་ཅི་ཞིག་རེད་ཅེ་ན། གོང་བཀོད་དཔེར་བརྗོད་
ལ་གཞི གས་ན་ཚེག་བར་གཉིས་ཅན་གྱི་ཚིག་ཅིག་གི་ཚེག་བར་སྔ་མའི་ཡང་འཇུག་
ལ་ལྟོས་མེད་ཀྱིས་མཐའ་རྟེ ན་གལ་ཏེ་བ་ཡིག་ཡིན་པ་དང་། ཚེག་བར་རྗེ ས་མའི་
མིང་གཞི་དེར་འས་འཕུལ་མས་འཕུལ་གང་རུང་ཞུགས་འདུག་ན་ཚེག་བར་སྔ་མའི་
མཐའ་རྟེན་བ་དེ ར་མཐའ་རྟེན་མ་ཡི་སྒྲ་གདངས་ཐོན་པའམ་འདོན་དགོས་པ་ཡིན།
དེས་ན་སྐད་ཡིག་གི་གསང་བའི་གནད་ཅིག་ཙམ་བརྟོལ་བར་སེམས་སོ།།



བོད་ཀྱི་སྐད་ཡིག་གི་གསང་བ་གླེང་བ། 141
མཐའ་མེད་ལ་མཐའ་རྟེན་མ་དང་བཅས་པའི་
སྒྲ་གདངས་ཐོན་པ།
༈ མཐའ་མེད་ལ་མཐའ་རྟེན་མ་དང་བཅས་པའི་སྒྲ་གདངས་ཐོན་པ་དེ་ནི་ཤིན་
ཏུ་ཡ་མཚན་ཞིག་ཡིན། འདི ་ལྟ ར་དུ་གྱུར་པ་ལ་རྒྱུ་མཚན་ཇི ་ཙམ་སེམས་
ཀྱང་ལན་རྙེ ད་པར་དཀའ། མཐའ་མེད་ལ་འ་ཡོད་པའི་དབང་དུ་བཏང་ཡང་།
འ་དང་མ་ལ་སྐྱེ་གནས་ལ་སོགས་པའི་རིགས་མཐུན་གང་ཡང་མེད་ཀྱང་ད་དུང་འ་
ལ་མ་ཡི་སྒྲ་གདངས་ཐོན་པ་ཡིན། དཔེར་ན། དགྲ་འདུལ་ལ་དགྲམ་འདུལ་དང་།
ཤ་འབྲས་ལ་ཤམ་འབྲས། རྒྱུ་འབྲས་ལ་རྒྱུམ་འབྲས། ན་བཟའ་ལ་ནམ་བཟའ། སྔ་
ཕྱི་ལ་སྔམ་ཕྱི་བཅས་ཐོན་པ་ཡིན། འོན་ཀྱང་དགྲ་འདུལ་གཉེན་སྐྱོང་ལ་དགྲ་འདུལ་
གཉེན་སྐྱོང་དང་། ཤ་རུས་ལ་ཤ་རུས། རྒྱུ་འགྲོ་ལ་རྒྱུ་འགྲོ ན་ཚ་ལ་ན་ཚ། སྔ་མ་ལ་
སྔ་མ་མ་གཏོགས་དགྲམ་འདུལ་གཉེན་སྐྱོང་དང་། ཤམ་རུས། རྒྱུམ་འགྲོ ནམ་ཚ།
སྔམ་མ་ཞེས་ནམ་ཡང་མི་ཐོན། དེས་ན་འདི་ནི་སྐད་ཡིག་གི་གསང་བ་གཅིག་མིན་
ན་ཅི་ཞིག་རེད། གལ་ཏེ་ང་ཚོས་དགྲ་འདུལ་ལ་ཚེག་བར་སྔ་མའི་མཐའ་མེད་ཀྱི་
རྗེས་སུ་ཚེག་བར་ཕྱི་མར་འས་འཕུལ་ཡོད་པས་གོང་གི་མཐའ་མེད་དེ ར་མ་ཡི་སྒྲ་
གདངས་ཐོན་པའི་དབང་དུ་བྱས་ཀྱང་འཐད་པར་མ་མཐོང་སྟེ་དགྲ་འདུལ་གཉེན་སྐྱོང་
གི་སྐབས་སུ་ཡང་གནས་སྐབས་འདི་དག་ཀུན་ཚང་ཡང་ད་དུང་དགྲམ་འདུལ་གཉེན་
སྐྱོང་ཞེས་ནམ་ཡང་སྒྲ་གདངས་མི་ཐོན། འདི་ནི་མཐོང་བ་བརྒྱུད་པའི་ཀློག་སྟངས་
ཁོ་ན་ལ་བརྟེན་ནས་ཤེས་པ་མ་གཏོགས་འདི་ཡི་གསང་བའི་གནད་དེ་བརྟོལ་མ་ཐུབ།



142 བོད་ཀྱི་བརྡ་སྤྲོད་ནག་ཊིཀ
འདི་ལྟར་དུ་འདོན་པ་ནི་དམིགས་སེལ་ཡིན་ཞེས་སྨྲ་ན་ནི་རེ་ཞིག་ཅང་མི་སྨྲ་བའི་
བརྟུལ་ཞུགས་བསྟེན་རྒྱུ་ཁོ་ནར་ཟད།།
ག་ལ་ན་ཡི་སྒྲ་གདངས་ཐོན་པ།
༈ ག་ལ་ན་ཡི་སྒྲ་གདངས་ཐོན་པའི་དོན་ཡང་ག་ཡིག་སྔོན་མིང་གཉིས་ཀྱི་སྐབས་སུ་
ན་ཡི་སྒྲ་གདངས་ཐོན་པ་བཤད་ཀྱི་མེད་ཅིང་
། དེ་བཞིན་སྤྱིར་བཏང་ག་ཡིག་མཐའ་
རྟེན་ཡིན་པའི་སྐབས་སུ་ཡང་ན་ཡི་སྒྲ་གདངས་ཐོན་པ་བཤད་ཀྱི་མེད། འོན་ཀྱང་
སྐབས་འགར་དམིགས་ཀྱིས་བསལ་བར་གྱུར་ཏེ་མཐའ་རྟེན་ག་ལ་ན་ཡི་སྒྲ་གདངས་
ཐོན་པ་ཙམ་ལ་བཤད་པ་ཡིན། དཔེར་ན། རིག་འཛིན་ལ་རིན་འཛིན་ཞེས་པ་ལྟ་བུའོ།།
འོན་ཀྱང་རིག་པ་འཛིན་པ་ཆེན་པོ་ཞེས་འདོན་དགོས་ཚེ་འདོན་སྟངས་རང་སོར་
བཞག་པ་ལས་རིན་པ་འཛིན་པ་ཆེན་པོ་ཞེས་ནམ་ཡང་མི་ཟེར་བའམ་མི་ཐོན་པ་ཡིན།།
མི་མིང་རིག་འཛིན་ལ་རིན་འཛིན་ཞེས་འདོན་པ་ཙམ་ལས་རིག་འཛིན་གྱི་འདུས་
སྡེ་ལྟ་བུ་ལ་ནི་རིག་འཛིན་གྱི་འདུས་སྡེ་མ་གཏོགས་རིན་འཛིན་གྱི་འདུས་སྡེ་ཞེས་
མི་འདོན་པའམ་མི་ཐོན་པ་ཡིན། །དེས་ན་གསང་བའི་གནད་ཅི་ཞིག་ལ་བརྟེན་ནས་
འདི་ལྟར་ཐ་དད་དུ་ངག་འདོན་བྱུང་བ་ཡིན་ནམ། དངོས་འབྲེལ་སྐད་གདངས་ཀྱི་
ཆོས་ཉིད་ཅིག་ཏུ་བས་པར་སེམས།།



བོད་ཀྱི་སྐད་ཡིག་གི་གསང་བ་གླེང་བ། 143
ན་ལ་མ་ཡི་སྒྲ་གདངས་ཐོན་པ།
༈ ན་ལ་མ་ཡི་སྒྲ་གདངས་ཐོན་པའི་དོན་ཡང་། ན་ཡིག་མིང་གཞིའི་སྐབས་སུ་མ་
ཡི་སྒྲ་གདངས་ཐོན་པ་བཤད་ཀྱི་མེད་ཅིང་། དེ་བཞིན་སྤྱིར་བཏང་ན་ཡིག་མཐའ་རྟེན་
མིན་པའི་སྐབས་སུ་ཡང་མ་ཡི་སྒྲ་གདངས་ཐོན་པ་བཤད་ཀྱི་མེད། འོན་ཀྱང་སྐབས་
འགར་དམིགས་ཀྱིས་བསལ་བར་གྱུར་ཏེ་མཐའ་རྟེན་ན་ལ་མ་ཡི་སྒྲ་གདངས་ཐོན་
པ་ཙམ་ལ་བཤད་པ་ཡིན། དཔེར་ན། རྟེན་འབྲེལ་ལ་རྟེམ་འབྲེལ་ཞེས་པ་ལྟ་བུའོ།།
འོན་ཀྱང་རྟེན་འབྲེལ་ཡན་ལག་བཅུ་གཉིས་ཞེས་འདོན་དགོས་ཚེ་འདོན་སྟངས་རང་
སོར་བཞག་པ་ལས་རྟེ མ་འབྲེལ་ཡན་ལག་བཅུ་གཉིས་ཞེས་ནམ་ཡང་མི་ཟེར་བའམ་
མི་ཐོན་པ་ཡིན། འདི་ཡང་རང་ཉིད་ལ་ལྐོག་ཏུ་གྱུར་པར་བརྟེན་སྐད་ཡིག་གི་གསང་
བར་བཤད་པར་ཐལ།།
ས་ལ་ན་ཡི་སྒྲ་གདངས་ཐོན་པ།
༈ ས་ལ་ན་ཡི་སྒྲ་གདངས་ཐོན་པའི་དོན་ཡང་ས་ཡིག་མིང་གཞིའི་སྐབས་སུ་
ན་ཡི་སྒྲ་གདངས་ཐོན་པ་བཤད་ཀྱི་མེད་ཅིང་། དེ་བཞིན་སྤྱིར་བཏང་ས་ཡིག་
མཐའ་རྟེ ན་ཡིན་པའི་སྐབས་སུ་ཡང་ན་ཡི ་སྒྲ་གདངས་ཐོན་པ་བཤད་ཀྱི་མེད།
འོན་ཀྱང་སྐབས་འགར་དམིགས་ཀྱིས་བསལ་བར་གྱུར་ཏེ་མཐའ་རྟེ ན་ས་ལ་ན་ཡི་



144 བོད་ཀྱི་བརྡ་སྤྲོད་ནག་ཊིཀ
སྒྲ་གདངས་ཐོན་པ་ཙམ་ལ་བཤད་པ་ཡིན། དཔེར་ན། ཆོས་འབྱོར་ལ་ཆོན་འབྱོར།
ཆོས་འཛོམས་ལ་ཆོན་འཛོམས། ཆོས་འཕེལ་ལ་ཆོན་འཕེལ། ཤེས་མཁན་ལ་ཤེན་
མཁན། གཞིས་འགོ་ལ་གཞིན་འགོ་ཞེས་མཐའ་རྟེན་ས་ལ་རང་བཞིན་གྱིས་ན་སྒྲ་ཞིག་
ཐོན་པ་ཡིན། འདི་ལྟར་ཐོན་པའི་རྒྱུ་མཚན་ལ་བརྟེན་ནས་ཆོས་འཛོམས་ཞེས་དབྱིན་
ཡིག་ནང་འབྲི་སྐབས་ Chonzom ཞེས་བོད་ཡིག་ནང་མེད་པའི་ན་ཡིག་ཅིག་
བྲིས་ཡོང་གི་ཡོད། འདི་ཡང་བོད་སྐད་ནང་ན་སྒྲ་ཞིག་ཐོན་སྟབས་ན་ཡིག་སྟེ་ na
གཅིག་བྲིས་པ་མ་གཏོགས་བོད་ཡིག་ནང་ན་ཡིག་མེད་པ་ནི་ཆེས་ཤིན་ཏུ་གསལ།
འོན་ཀྱང་ཆོས་སྤྱོད་དང་ཆོས་པ། ཤེས་རབ། གཞིས་ཆགས་བཅས་ལ་ནམ་ཡང་
ཆོན་སྤྱོད་དང་། ཆོན་པ། ཤེན་རབ། གཞིན་ཆགས་ཞེས་མི་ཐོན་པ་ཡིན། སྐབས་
འདིར་ཚེག་བར་གཉིས་ཅན་གྱི་ཚིག་ཅིག་གི་སྔ་མའི་མཐའ་རྟེན་ས་ཡིན་པ་དང་། ཕྱི་
མའི་མིང་གཞིར་འས་འཕུལ་ཡོད་ཚེ་མཐའ་རྟེན་ས་ཡིག་དེ ར་ན་ཡི་སྒྲ་གདངས་ལྟར་
ཐོན་པ་ཡིན་ཞེས་བཤད་ཚེ་ཕལ་ཆེར་འདི་ཡི་གསང་བ་ཡང་བརྟོལ་བ་མ་ཡིན་ནམ།
འོན་ཀྱང་ཤེས་མཁན་ལ་ཤེན་མཁན་ཞེས་པའི་སྒྲ་གདངས་ཐོན་པས་འདི་ཡི་གསང་བ་
དེ་ད་དུང་བརྟོལ་ཐུབ་མེད་པར་གོ །དེས་ན་འདི་ཡང་སྐད་གདངས་ཀྱི་ཆོས་ཉིད་དུ་
བས་པར་སེམས། ཆོས་ཉིད་ཀྱི་རིག་པ་ནི་རང་ཉིད་གང་ཡིན་པ་དེ་རང་རང་བཞིན་
གྱི་གནས་ཚུལ་ཞིག་ཡིན་པར་ཁས་ལེན་དགོས་པ་ལས་བརྟག་དཔྱད་ཀྱི་ཡུལ་དེ་ཙམ་
མིན།།



བོད་ཀྱི་སྐད་ཡིག་གི་གསང་བ་གླེ ང་བ། 145
མཐའ་མེད་ལ་མཐའ་རྟེན་ན་དང་བཅས་པའི་
སྒྲ་གདངས་ཐོན་པ།
༈ འདིར་ཡང་མཐའ་མེད་ཡོད་ཚད་ལ་མཐའ་རྟེན་ན་དང་བཅས་པའི་སྒྲ་གདངས་
ཐོན་པའི་གོ་དོན་མིན་ཡང་སྐབས་འགར་དམིགས་ཀྱིས་བསལ་བར་གྱུར་ཏེ་མཐའ་
མེད་རེ་ཟུང་ལ་ཤུགས་མ་ཐུབ་ཀྱིས་མཐའ་རྟེན་ན་དང་བཅས་པའི་སྒྲ་གདངས་ཐོན་
ཡོང་བ་ཡིན། དཔེར་ན། མི་འགྱུར་ལ་མིན་འགྱུར་དང་། ཆུ་མི་འདུག་ལྟ་བུར་
ཆུ་མིན་འདུག་ཅེས་ཐོན་ཡོང་བ་ཡིན། འོན་ཀྱང་སྡེ བ་སྦྱོར་གྱི་དབང་དུ་བྱས་ན་
འདུག་གི་ལྡོག་ཕྱོགས་མི་འདུག་ཡིན་པ་ལས་མིན་འདུག་མིན། གང་ལགས་ཤེ་ན།
མིན་ནི་ཡིན་གྱི་ལྡོག་ཕྱོགས་ཡིན། ཚིག་གཞན་ཞིག་ནང་བཤད་ན་མིན་ནི་མ་ཡིན་
གྱི་བསྡུས་ཚིག་ཡིན་ཆོག་ཀྱང་། ངག་ནས་འདོན་པའི་ཚེ་ནམ་ཡང་མ་ཡིན་འདུག་
ཅེས་ཐོན་གྱི་མེད་པར་བརྟེ ན་ང་ཚོས་མིན་འདུག་ཅེས་འབྲི་མི་རུང་། འོན་ཀྱང་
ངག་ནས་མིན་འདུག་ཅེས་མཐའ་རྟེན་ན་དང་བཅས་པའི་སྒྲ་གདངས་ཐོན་པ་འདིར་
དགག་བྱ་བྱེད་མི་རུང་སྟེ་ཆུ་མིན་འདུག་ཅེས་ཤུགས་མ་ཐུབ་ཀྱིས་ཐོན་ཡོང་བ་ཡིན།
རང་རེ་ཀུན་གྱིས་འདི་ཡི་གནད་དེ་མ་ཤེས་པ་ལ་བརྟེན་ནས་རེ་ཞིག་འདི་ཉིད་བོད་ཀྱི་
སྐད་ཡིག་གི་གསང་བ་ཞིག་ཏུ་བཤད་པར་ཐལ།།



146 བོད་ཀྱི་བརྡ་སྤྲོད་ནག་ཊིཀ
འ་ལ་ན་ཡི་སྒྲ་གདངས་ཐོན་པ།
༈ འ་ཡིག་སྔོན་མིང་གཉིས་ཀྱི་གནས་སྐབས་སུ་ན་ཡི་སྒྲ་གདངས་ཐོན་གྱི་མེད་པར་
མ་ཟད་མཐའ་རྟེན་གྱི་སྐབས་སུ་ཡང་སྤྱིར་ན་འ་ལ་ན་ཡི་སྒྲ་གདངས་གང་ནས་ཐོན།
འོན་ཀྱང་འ་ཡིག་མཐའ་རྟེན་འགའ་ཞིག་ལ་དམིགས་ཀྱིས་བསལ་བར་གྱུར་ཏེ་ན་
ཡི་སྒྲ་གདངས་ཐོན་པ་ཡོད། དཔེར་ན། དགའ་ལྡན་ལ་དགན་ལྡན་དང་། བཀའ་
འགྱུར་ལ་བཀན་འགྱུར་ཞེས་ཐོན་པ་ཡིན། རྒྱུ་མཚན་དེའི་དབང་གིས་དབྱིན་ཡིག་
ནང་བཀའ་འགྱུར་དང་དགའ་ལྡན་ལ་འདི་ལྟར་ Kanjur དང༌ Ganden
ཞེས་འབྲི་གི་ཡོད། འབྲི་སྟངས་འདི་རིགས་ནི་ནུབ་ཕྱོགས་པས་བོད་པའི་སྒྲ་གདངས་
ཇི་ལྟར་ཐོན་པ་ལྟར་འབྲི་སྐབས་ཤུགས་མ་ཐུབ་ཀྱིས་ན་སྒྲ་ཞིག་བླ་རྡོལ་དུ་བྱུང་བ་
ཐོས་པའི་རྒྱུ་མཚན་ལ་བརྟེན་ནས་འདི་ལྟར་བྲིས་པ་ཡིན་པ་ལས་ཁོང་རྣམས་ཀྱིས་
བོད་པའི་སྒྲ་གདངས་ལ་བཅོས་འགྱུར་བྱས་ཏེ་ན་སྒྲ་བཅུག་པ་དེ་འདྲ་གཏན་ནས་མིན།
འདི་ནི་ཤིན་ཏུ་ཡ་མཚན་ཞིག་ཏུ་སྣང་། གལ་ཏེ་མཐའ་རྟེན་འ་ཡི་དོད་དུ་མཐའ་རྟེན་
ན་ཡི་སྒྲ་འདོན་བོད་བརྡའི་དབང་དུ་བྱེད་པའི་འབོད་སྟངས་མཚན་ཉིད་པ་ཞིག་ཐོན་
ན་ནི་བཀའ་འགྱུར་དང་དགའ་ལྡན་ལ་ཡང་ Kanjur དང༌ Ganden ཞེས་མི་
ཐོན་ཞིང་། དེ་ལས་ལྡོག་སྟེ་Kenjur དང༌ Genden ཞེས་ཐོན་དགོས་པ་ཡིན།
གང་ཡིན་ཟེར་ན། དེ་དག་གི་མཐའ་རྟེན་ན་ཡིན་པའི་ཕྱིར། ད་ལྟའི་བོད་ཡིག་གི་
འདོན་སྟངས་ཀྱི་དབང་དུ་བྱས་ན་བོད་ཡིག་ནང་ Kan དང༌ Gan ཞེས་པའི་
སྒྲ་རང་སོར་འབྲི་མི་ཐུབ།།



བོད་ཀྱི་སྐད་ཡིག་གི་གསང་བ་གླེང་བ། 147 །
ཞ་ལ་ཡ་ཡི་སྒྲ་གདངས་ཐོན་པ།
༈ ཞ་ལ་ཡ་ཡི་སྒྲ་གདངས་ཐོན་པའི་གོ་དོན་ཡང་ཞ་ཡིན་ཚད་ལ་ཡ་ཡི་སྒྲ་གདངས་
ཐོན་པའི་དོན་མིན། འོན་ཀྱང་གནས་སྐབས་འགའ་ཞིག་ཏུ་ཞ་ལ་ཡ་ཡི་སྒྲ་གདངས་
ཡོད་པ་ཙམ་ལ་བཤད་པ་ཡིན། དཔེར་ན། ཨ་ཞང་ལ་ཨ་ཡང་དང་། ལ་གཞས་ལ་
ལ་ཡས་ལ་སོགས་པའོ།།
ཕ་ལ་ཧ་ཡི་སྒྲ་གདངས་ཐོན་པ།
༈ དེ་བཞིན་ཕ་ལ་ཧ་ཡི་སྒྲ་གདངས་ཐོན་པའི་གོ་དོན་ཡང་ཕ་ཡིན་ཚད་ལ་ཧ་ཡི་
སྒྲ་གདངས་ཐོན་པའི་དོན་མིན། འོན་ཀྱང་གནས་སྐབས་འགའ་ཞིག་ཏུ་ཕ་ལ་ཧ་
ཡི་སྒྲ་གདངས་ཐོན་པ་རང་རེའི་སྐད་ཀྱི་གཤིས་ལ་ཡོད་པ་ཙམ་ལ་བཤད་པ་ཡིན།
དཔེར་ན། ཕ་རྒན་ལ་ཧ་རྒན་དང་། ཕར་འགྲོ་ལ་ཧར་འགྲོ་ལྟ་བུ་ཡིན།།
༡༠
ད་ལ་ན་ཡི་སྒྲ་གདངས་ཐོན་པ།
༈ ད་ལ་ན་ཡི་སྒྲ་གདངས་ཐོན་པའི་གོ་དོན་ཡང་ད་ཡིག་སྔོན་མིང་གཉིས་ཀྱི་གནས་
སྐབས་སུ་ན་ཡི་སྒྲ་གདངས་ཐོན་པ་བཤད་དུ་མེད། འོན་ཀྱང་ད་ཡིག་མཐའ་རྟེ ན་
ཡིན་པའི་སྐབས་སྤྱིར་ད་ལ་ན་ཡི་སྒྲ་གདངས་མི་ཐོན་ཡང་སྐབས་འགར་དམིགས་ཀྱི་



148 བོད་ཀྱི་བརྡ་སྤྲོད་ནག་ཊིཀ
བསལ་བར་གྱུར་ཏེ་ད་ལ་ན་ཡི་སྒྲ་གདངས་ཐོན་པ་ཙམ་ལ་བཤད་པ་ཡིན། དཔེར་ན།
སྐྱིད་འཛོམས་ལ་སྐྱིན་འཛོམས་ལྟ་བུ་ཡིན། གོང་དུ་བཤད་པ་བཞིན་སྐྱིད་འཛོམས་
དབྱིན་ཡིག་ཏུ་འབྲི་སྐབས་ཀྱང་ Kyinzom ཞེས་ན་སྒྲ་སྟེ་ n ཞིག་བསྣན་
པ་ཡིན།།
ཨ་ལ་ཨེ་ཡི་སྒྲ་གདངས་ཐོན་པ།
༈ སྤྱིར་དབྱངས་ཨ་ལ་ཨེ་ཡི་སྒྲ་གདངས་ཐོན་པ་མེད་ཀྱང་། གལ་ཏེ་ཚེག་བར་གང་
ཞིག་གི་མཐའ་རྟེན་ད་ན་ལ་ས་བཞི་པོ་གང་རུང་ཡིན་ན་མིང་གཞི་དེར་འགྲེང་བུ་མེད་
ཀྱང་ཡོད་པ་ལྟར་ཐོན་པ་ཡིན། དཔེར་ན། དད་དང་། ངན་བལ་ལས་ལྟ་བུ་ཡིན།།
མཐའ་རྟེན་ལྷག་མ་དྲུག་ལ་འདི་འདྲའི་གནད་དོན་བཤད་དུ་མེད། འདི་ལྟར་ཀློག་
འདོན་བྱེད་ཚུལ་དུས་གང་ཞིག་ནས་འགོ་ཚུགས་པ་ཡིན་པ་མི་ཤེས་ཀྱང་འདི་ནི་ཤིན་
ཏུ་སྟབས་མི་ལེགས་པ་ཞིག་ཡིན། ད་ལྟའི་ཆར་བོད་ཡིག་ནང་ ex དང༌ cat,
bus, cut, is སོགས་ཀྱི་སྒྲ་གདངས་ཚུལ་མཐུན་འབྲི་ཐུབ་ཀྱི་མེད་པའི་སྟེང་དུ་
མཐའ་རྟེན་ད་དང་ན་དང་ལ་དང་སའི་ཀློག་སྟངས་ཀྱི་རྐྱེན་པས་ in, eu, cy,
ul, (pad, man, bal, nas) བཅས་ཀྱང་ལེགས་སྦྱར་གྱི་ཀློ ག་སྟངས་དང་
མཐུན་པའི་བོད་ཡིག་ནང་འབྲི་རྒྱུ་མེད་པ་ཆགས་ཡོད། སྔགས་ཡིག་ཀློ ག་སྟངས་
ནི་བོད་ཡིག་ཀློང་སྟངས་མིན།།



བོད་ཀྱི་སྐད་ཡིག་གི་གསང་བ་གླེ ང་བ། 149
༡༢
བྱ་ལ་ཡ་ཡི་སྒྲ་གདངས་ཐོན་པ།
༈ བྱ་ལ་ཡ་ཡི་སྒྲ་གདངས་ཐོན་པ་ནི་དཔེར་ན་རྒྱ་བྱ་ལ་རྒྱ་ཡ་དང་། སྐུ་ངོ་རྨ་བྱ་ལ་
སྐུ་ངོ་རྨ་ཡ་ལྟ་བུ་ཡིན།།
༡༣
ཨོ་ལ་མོའི་སྒྲ་གདངས་ཐོན་པ།
༈ སྤྱིར་ཨོ་ལ་ཨོའི་སྒྲ་གདངས་ཐོན་པ་མིན་ཡང་། གལ་ཏེ་ཚེག་བར་གང་ཞིག་
ལ་མཐའ་རྟེན་ད་དང་ན་ལ་ས་བཞི་པོ་གང་རུང་ཞིག་ཞུགས་ཚེ་མིང་གཞི་ན་རོ་ཅན་
དེ ར་ཚེག་བར་གཅིག་ཏུ་སླར་ཡང་གི་གུ་ཞིག་མེད་ཀྱང་ཡོད་པ་ལྟར་ཐོན་པ་ཡིན།
དཔེར་ན། བོད་དང་བོན་བོལ་བོས་ལྟ་བུ་ཡིན།།
ཨུ་ལ་ཨུའི་ཡི་སྒྲ་གདངས་ཐོན་པ།
༈ སྤྱིར་ཨུ་ལ་ཨུའི་སྒྲ་གདངས་ཐོན་པ་མིན་ཡང་། གལ་ཏེ་ཚེག་བར་གང་ཞིག་ལ་
མཐའ་རྟེན་ད་དང་ན་ལ་ས་གང་རུང་ཞིག་ཞུགས་ཚེ་མིང་གཞིའི་ཞབས་ཀྱུ་དེར་ཚེག་
བར་གཅིག་ཏུ་སླར་ཡང་གི་གུ་ཞིག་མེད་ཀྱང་ཡོད་པ་ལྟར་ཐོན་པ་ཡིན། དཔེར་ན།
ཁུད་དང་ཁུན་ཁུལ་ཁུས་ལྟ་བུ་ཡིན། འདི་ནི་བོད་བརྡ་ཉིད་ཀྱི་ཀློག་སྟངས་ཀྱི་དབང་
དུ་བྱས་པ་ཡིན་གྱི། གཞན་དུ་ན་ལེགས་སྦྱར་གྱི་དབང་དུ་བྱས་ན་ཁུད་དང་ཁུན་ཁུལ་
ཁུས་བཅས་ཀྱི་ཀློ ག་སྟངས་བོད་བརྡ་ལྟ ར་མིན།།



150 བོད་ཀྱི་བརྡ་སྤྲོད་ནག་ཊིཀ
༡༥
མིང་མཐའ་ཕྱི་མའི་སྔོན་འཇུག་མིང་མཐའ་སྔ་མའི་
རྗེས་འཇུག་ལྟར་ཐོན་པ།
༈ འདི་ནི་མིང་མཐའ་ཕྱི་མའི་སྔོན་འཇུག་བ་དང་མ་གང་རུང་ཡིན་པ་དང་། མིང་
མཐའ་སྔ་མ་མཐའ་མེད་ཡིན་པའི་གནས་སྐབས་ཁོ་ནར་མིང་མཐའ་ཕྱི་མའི་སྔོན་
འཇུག་མིང་མཐའ་སྔ་མའི་མཐའ་རྟེན་ལྟར་ཐོན་པ་ལ་བཤད་པ་ཡིན། དཔེར་ན།
བདེ་མཆོག་ལ་བདེམ་ཆོག བླ་མཆོད་ལ་བླམ་ཆོད། བཞི་མཆོད་ལ་བཞིམ་ཆོད།
ལོ་མཆོད་ལ་ལོམ་ཆོད། རྒྱ་མཚོ་ལ་རྒྱམ་ཚོ། ཡ་མཚན་ལ་ཡམ་ཚན། ར་མདའ་
ལོ་རམ་དའ། ཨ་མདོ་ལ་ཨམ་དོ། ཆུ་མདོ་ལ་ཆུམ་དོ། ཆུ་མདའ་ལ་ཆུམ་དའ།
ཁ་མཆུ་ལ་ཁམ་ཆུ། ཆུ་མདོག་ལ་ཆུམ་དོག །མགོ་མཇུག་ལ་མགོམ་ཇུག །ཇ་
མདོག་ལ་ཇམ་དོག །ཤ་མདོག་ལ་ཤམ་དོག །སྐྲ་བཟང་ལ་སྐྲབ་ཟང་། བློ་བཟང་
ལ་བློ བ་ཟང་། བཅུ་བཞི་ལ་བཅུབ་ཞི། བཞི་བཅུ་ལ་བཞིབ་ཅུ། ལྔ་བཅུ་ལ་ལྔབ་ཅུ།
དགུ་བཅུ་ལ་དགུབ་ཅུ། རྟ་བཤད་ལ་རྟབ་ཤད། ས་བཅད་ལ་སབ་ཅད། ཀ་བཤད་
ལ་ཀབ་ཤད་ལྟ་བུ་ཡིན།།
མིང་མཐའ་ཕྱི་མའི་ར་མགོ་མིང་མཐའ་སྔ་མའི་
རྗེས་འཇུག་ལྟར་ཐོན་པ།
༈ འདི་ནི་ཚེག་བར་གཉིས་ཅན་གྱི་ཚིག་གང་ཞིག་གི་མིང་མཐའ་སྔ་མ་དེ་མཐའ་
མེད་ཡིན་པ་དང༌། མིང་མཐའ་ཕྱི་མ་དེ་ར་མགོ་ཅན་ཡིན་ན་ཕྱི་མའི་ར་མགོ་དེ་
སྔ་མའི་མཐའ་རྟེན་ལྟར་ཐོན་པ་ཡིན། དཔེར་ན། མ་རྩ་ལ་མར་ཙ། མི་རྒོད་ལ་



བོད་ཀྱི་སྐད་ཡིག་གི་གསང་བ་གླེང་བ། 151
མིར་གོད། སྔ་རྒོལ་ལ་སྔར་གོལ། ཕྱི་རྒོལ་ལ་ཕྱིར་གོལ། བཅུ་རྒུ་ལ་བཅུར་གུ།
ཐོ་རྒོད་ལ་ཐོར་གོད། ང་རྒྱལ་ལ་ངར་གྱལ། རྡོ་རྗེ་ལ་རྡོར་ཇེ། འོ་རྩམ་ལ་འོར་ཙམ།
ཆུ་རྩེད་ལ་ཆུར་ཙེད། བྱ་རྒོད་ལ་བྱར་གོད། བློ་རྒོད་ལ་བློར་གོད། བུ་རྫི་ལ་བུར་ཛི།
བ་རྫི་ལ་བར་ཛི། མི་རྒན་ལ་མིར་གན། ཕོ་རྒོད་ལ་ཕོར་གོད། ཁ་རྗེ་དབང་ཐང་ལ་
ཁར་ཇེ་དབང་ཐང་། རྒྱ་རྒན་དང་རྒྱར་གན། དགེ་རྒན་ལ་དགེར་གན། གྲྭ་རྒན་ལ་
གྲྭར་གན། བླ་རྒན་ལ་བླར་གན། དམུ་རྒོད་ལ་དམུར་གོད། ཕ་རྒན་ལ་ཕར་གན།།
ཧ་རྒོད་ལ་ཧར་གོད། ཁྱི་རྒན་ལ་ཁྱིར་གན་ལྟ་བུ་ལ་སོགས་པ་ཡིན།།
གོང་དུ་བཀོད་པ་འདི་དག་ནམ་རྒྱུན་ང་ཚོས་ངག་ནས་ཐོན་སྐབས་འདོན་
སྟངས་མ་ནོ ར་བ་ཤིན་ཏུ་བདེ ན་ཡང་། འདི ་ལྟ ར་འགྱུར་བ་འགྲོ་གི་ཡོད་པ་
ཤེས་ཀྱི་མེད་པའང་བདེ ན་པ་ཡིན། གལ་ཏེ་ཤེས་ཀྱི་ཡོད་ཚེ་བོད་ཀྱི་བརྡ་སྤྲོད་
ཀྱི་བསྟན་བཅོས་ག་གེ་མོའི་ནང་འདི་སྐོ ར་ངེས་པར་དུ་བཤད་དགོས་ཀྱང་ད་
བར་བཤད་པ་གུས་ནས་མ་མཇལ། འདི་ནི་ང་ཚོས་རང་གི་སྐད་ཡིག་ལ་ཞིབ་
ཚགས་ཀྱིས་སློབ་སྦྱོང་བྱས་ཏེ་ཚོར་སྣང་བྱུང་བ་ཞིག་ལས་ཐོན་པ་ཞིག་ལོས་ཡིན།
དེར་མ་ཟད་ལྔ་བཅུ་ང་དགུའི་སྔོན་དུ་ང་ཚོས་ཡོད་དང་འདུག་ལྟ་བུ་སྐྱེས་བུ་སུ་དང་
དུས་གང་དང་ཇི་ལྟར་སྦྱོར་ཚུལ་བཅས་རང་བཞིན་ལྷན་སྐྱེས་ཀྱིས་འཇུག་པ་མ་ནོར་
བ་ཤེས་པ་ཙམ་ལས་བརྡ་སྤྲོད་ཀྱི་བསྟན་བཅོས་ནང་གསལ་ཁ་མེད་པ་ཤིན་ཏུ་བདེན།
འོན་ཀྱང་རྗེས་སོར་ཕྱི་རྒྱལ་མི་སྣར་བོད་ཡིག་སློབ་སྦྱོང་སློབ་སྐབས་དེ་ཚོའི་རིགས་
ང་ཚོར་བཤད་པ་འཕར་མ་ལྟ་བུ་ཆགས་ཡོད། སྐད་ཡིག་སློབ་དཔོན་ཆེན་པོ་ཎི་
ཀོ་ལས་འདི་ཚོ་ལའང་སྐད་ཡིག་གི་ཆོས་ཉིད་ཅེས་པའི་འགྲེལ་བརྗོད་གནང་ཡོད།
དེ ར་མ་ཟད་ཡུལ་སྐད་བྱེ་བྲག་པའི་ཀློ ག་འདོན་མི་འདྲ་བ་རྣམས་ལའང་སྐད་
ཡིག་གི་ཆོས་ཉིད་ཅེས་གསུང་གི་ཡོད། དངོས་འབྲེལ་དག་ཆ་གཅིག་ལ་ཡུལ་



152 བོད་ཀྱི་བརྡ་སྤྲོད་ནག་ཊིཀཿ
སྐད་མི་འདྲ་བའི་དབང་གིས་ཀློ ག་ཚུལ་ཐ་དད་པ་རྣམས་ངེས་པར་སྐད་ཡིག་གི་
ཆོས་ཉིད་ཅིག་ཡིན་པར་གདོན་མི་ཟ། ཨ་མདོ་བས་ཆུ་ལ་ཆི་ཞེས་འདོན་པ་དང་།
ཁམས་པས་སངས་རྒྱས་ལ་སོངས་རྒྱས་ཞེ ས་འདོན་པ་དང་། མངའ་རིས་པས་
དབང་ལ་ཨང་ཞེས་འདོན་པ་དང་། ལྷ་ས་བས་ཁོ་རང་ལ་མོ་རང་ཞེས་ཐོན་པ་
རྣམས་ཀྱང་སྐད་ཡི ག་གི་ཆོས་ཉིད་ཅིག་ཏུ་ཟད། ལོ་མང་སྔོ ན་གུས་ནས་ཆུ་
ལ་ཆི་ཞེ ས་འབོད་པ་དེ ་དང་། སངས་རྒྱས་ལ་སོ ངས་རྒྱས། དབང་ལ་ཨང་།
ཁོ་རང་ལ་མོ་རང་ཞེས་འདོན་པ་རྣམས་ནོར་བ་རེ ད་ཅེས་བརྗོད་མྱོང་། ཞི བ་
མོར་བསམ་ཚེ་དེ ་དུས་དེ་དག་སྐད་ཡིག་གི་ཆོས་ཉིད་ཅིག་ཡིན་པ་མ་ཤེས་པས་
ལན་འདུག །འོན་ཀྱང་ང་ཚོ་ཚང་མས་སངས་རྒྱས་ལ་སངས་རྒྱས་མ་གཏོགས་དེ་
ལས་སྡེ བ་སྦྱོར་ཐ་དད་པ་ཞིག་བྲིས་ཚེ་ཏན་ཏན་ནོར་བ་རེད་ཅེས་ཁ་ཚོན་བཅད་དེ་
བཤད་ཆོག་པ་ཡིན། གུས་ཀྱི་བསམ་ཚུལ་འདི་དག་གི་གལ་ཆེ་ཚུལ་ཞིག་ཞུས་ན།
ཉེ་རབས་བོད་ནང་བོད་ཡིག་དང་བོད་སྐད་ལས་རྒྱ་ཡིག་དང་རྒྱ་སྐད་ཤུགས་ཆེ་བ་
བེད་སྤྱོད་བྱེད་པའི་དུས་འདིར་བོད་ཀྱི་སྟོད་སྨད་གང་ས་ནས་འཛོམས་པའི་མི་རྣམས་
ལྷན་ཅིག་ཏུ་འཚོགས་སྐབས་བོད་ཀྱི་སྐད་བརྡ་གང་ཞིག་ཐུན་མོང་དུ་གོ་ཐུབ་པ་ཞིག་
མ་བྱུང་བའི་དབང་གིས་རྒྱ་སྐད་ཐོག་ནས་བགྲོ་གླེ ང་གནང་དགོས་པ་བྱུང་ཡོད།
བྱུང་བ་འདི་སོགས་ནས་འཕྲོས་ཏེ་བོད་ནང་སྤྱི་སྐད་ཅིག་དགོས་ཀྱི་འདུག་པའི་གླེང་
སློང་དང་འབྲི་རྩོམ་ཇི་སྙེད་ཅིག་སྤེལ་ནས་ལོ་ངོ་བཅུ་ཕྲག་གཉིས་ཙམ་སོང་ཡོད།
གུས་ནས་ཀྱང་འདི་དང་འབྲེལ་བའི་ཆེད་རྩོམ་རིང་པོ་ཞིག་སྤེལ་མྱོང་།།
རྩོམ་པ་པོ་འགའ་ཞིག་གི ས་བོད་ཀྱི་སྤྱི་སྐད་དེ་ལྷ་སའི་སྐད་ལ་གཞི་བཅོལ་
དགོས་པ་དང་། ཡང་འགའ་ཞིག་གིས་ཨ་མདོའི་སྐད་དེ་སྤྱི་སྐད་དུ་འཇོག་དགོས་
པ་སོགས་བསམ་ཚུལ་སྣ་ཚོགས་ཤིག་སྤེལ་མྱོང་ཡོད། ད་ལམ་འདིར་ང་ཚོས་སྤྱི་



བོད་ཀྱི་སྐད་ཡིག་གི་གསང་བ་གླེ ང་བ། 153
སྐད་ཅིག་བྱུང་ན་ལེགས་པ་དང་། གལ་ཏེ་སྤྱི་སྐད་ལྟ་བུ་ཞིག་མེད་ཀྱང་བོད་ཀྱི་
ཡུལ་ཕལ་ཆེ་བའི་སྐད་བརྡ་འཕྲོད་པར་ཡུལ་ལུང་བྱེ་བྲག་པའི་སྐད་ཡིག་གི་ཆོས་
ཉིད་དེ ་ཤེས་སོང་ན་གཅིག་ཤེས་ཀུན་གྲོལ་ལྟ་བུར་ཡོང་རྒྱུའི་རེ་བ་ཞིག་མཐོང་།
བོད་ཀྱི་ཡུལ་ལུང་མི་འདྲ་བའི་སྐད་བརྡ་ནི་རྒྱ་གར་གྱི་ཡུལ་ལུང་མི་འདྲ་བའི་སྐད་
བརྡ་དང་རྩ་བ་ནས་མི་གཅིག །རྒྱ་གར་གྱི་ཡུལ་ལུང་མི་འདྲ་བའི་སྐད་བརྡ་ནི་སྐད་
བརྡ་ཙམ་མིན་པར་སྐད་དང་སྐད་ཡིག་གི་སྡེབ་སྦྱོར་གཉིས་ཀ་ཐ་དད་ཡིན། བོད་
ལ་མཚོན་ན་ཚིག་དང་ཚིག་གི་དག་ཆ། ཕྲད་དང་རྣམ་དབྱེ། ཚིག་གི་བརྗོད་ཚུལ།
གཏམ་དཔེ་ལ་སོགས་ཡོངས་རྫོགས་ཡིག་ཐོག་ཏུ་ཕབ་ན་ཁྱད་པར་གཅིག་ཀྱང་མེད་
ཅིང་། ཐ་སྙད་བྱེ་བྲག་པ་བཀོལ་ཆེ་ཆུང་དང་སྒྲ་གདངས་ཐོན་ཆེ་ཆུང་ཙམ་གྱི་ཁྱད་
པར། རྗེས་འཇུག་གི་གསལ་ཁ་སྒྲ་གདངས་ནས་ཐོན་མི་ཐོན། གི་གུ་ལ་ཞབས་ཀྱུའི་
སྒྲ་གདངས་འབོད་པ་རེ་ཟུང་། གསལ་བྱེད་བྱེ་བྲག་རེ་ཟུང་ལ་འབོད་ཚུལ་དམིགས་
སེལ་ཡོད་པ་ཙམ་ཡིན་པས་ན་སྐད་ཡིག་གི་ཆོས་ཉིད་དེ་དག་ཤེས་སོང་ན་ཡུལ་སྐད་
ཡོངས་རྫོགས་སྤྱི་སྐད་ལྟ་བུར་འགྱུར་བ་ཡིན།།
དེང་གི་དུས་ནི་མི་གཅིག་གིས་སྐད་ཡིག་གཉིས་གསུམ་སྦྱངས་པའི་དུས་རབས་
ཤིག་ཡིན་པར་བརྟེན་ང་ཚོས་སྐད་ཡིག་གི་ཆོས་ཉིད་ལ་སློབ་སྦྱོང་བྱས་ཏེ་བོད་ཀྱི་
ཡུལ་སྐད་ཐམས་ཅད་བདེ་བླག་ཏུ་གོ་ཐུབ་པ་བཟོ་ཐུབ། འདི་ནི་གཏམ་གསར་ཞིག་
མིན་པའི་དབང་དུ་བཏང་ཡང་། སླར་ཡང་རྟོག་པ་བསྐྱེད་དགོས་པའི་གནད་དོན་
ཞིག་ཡིན་པར་རེ། འོན་ཀྱང་འདི་ཡི་གོ་དོན་ཁམས་སྐད་སྦྱོང་བར་རློ མ་སྟེ་ད་ནས་
བཟུང་སངས་རྒྱས་ལ་སོངས་རྒྱས་ཞེས་ན་རོ་ཞིག་བསྣན་དགོས་པའི་གོ་དོན་གཏན་
ནས་མིན། རང་རེ་བོད་ནང་ཁུལ་གྱི་ཡུལ་སྐད་རྣམས་ནི་ཨ་རིའི་དབྱིན་སྐད་དང་།
དབྱིན་ཇིའི་དབྱིན་སྐད། རྒྱ་གར་གྱི་དབྱིན་སྐད། ཨོ་སི་ཊི་རེ་ལི་ཡའི་དབྱིན་སྐད་



154 བོད་ཀྱི་བརྡ་སྤྲོད་ནག་ཊིཀ
ལྟ་བུ་ཡིན། དེ་དག་ནང་ཕན་ཚུན་དབར་འགྲུལ་བཞུད་ཤིན་ཏུ་མང་བའི་རྒྱུ་མཚན་
ལ་བརྟེན་ནས་ཕན་ཚུན་གོ་བརྡ་འཕྲོད་པར་དམིགས་སེལ་དཀའ་ངལ་གང་ཡང་མེད།
རང་རེ་བོད་ནང་ཁུལ་དུ་དེ་སྔ་དེ་ཙམ་ཕན་ཚུན་དབར་འགྲུལ་བཞུད་མང་པོ་
མེད་པའི་རྐྱེན་གྱིས་སྐད་བརྡ་མི་འཕྲོད་པའི་དཀའ་ངལ་ཇི་སྙེ ད་ཅིག་འཕྲད་པ་
ནི་དངོས་ཡོད་གནས་ཚུལ་ཞིག་ཡིན། བཙན་བྱོལ་སྤྱི་ཚོགས་ནང་བོད་མི་ཉུང་
ཤས་ལས་མེད་པས་དེ་དག་ནང་ཕན་ཚུན་དབར་འགྲོགས་འདྲི ས་མང་བའི་རང་
བཞིན་ལྷན་སྐྱེས་ཀྱིས་སྤྱི་སྐད་ལྟ་བུ་ཞིག་ཡོང་དང་ཡོང་བཞིན་པ་ཡི ན་ནའང་།
འདི་ནི་བོད་མི་ཉུང་ཤས་ཤིག་གི་སྐད་ཡིག་གི་གནད་དོན་ཙམ་དུ་འགྱུར་བ་མིན་ནམ།
ང་ཚོས་བསམ་བློ་གང་ཞིག་གཏོང་དགོས་པ་དེ་ནི་ད་ལྟ་རྒྱ་མིའི་བཙན་འོག་ཏུ་ཡོད་
པའི་ཆོལ་གསུམ་བོད་མི་སྤྱི་ལ་ཁྱབ་པའི་སྤྱི་སྐད་ཅིག་བསམ་བློ་གཏོང་དགོས་པ་ཡིན།
ཡིག་སྐད་ཀྱི་དབང་དུ་བྱེད་པའི་སྤྱི་སྐད་ནི་ཡོད་ཀྱང་། ཡུལ་སྐད་བྱེ་བྲག་པ་ཞིག་
གི་དབང་དུ་བྱེད་པའི་སྤྱི་སྐད་འགྲུབ་པར་རློམ་པ་ནི་དུས་རབས་མང་པོ་འགོར་བའི་
དཀའ་ངལ་ཅན་གྱི་ལས་གཞི་ཞིག་ཡིན། དེ་ལས་ད་ལྟ་འདི ར་བཏོན་པའི་བསམ་
འཆར་ལ་བསམ་གཞིགས་ཀྱིས་ཡུལ་སྐད་རེ་རེའི་གསང་བའམ་ཆོས་ཉིད་ལ་སློབ་
སྦྱོང་བྱེད་རྒྱུའི་འབད་རྩོལ་བྱས་ན་རྣམ་དཔྱོད་ཅན་གྱི་འབད་རྩོལ་ཞིག་ཏུ་བདག་ཉིད་
ཁུམས།།
ཉེ་བའི་ལོ་ཤས་སྔོ ན་གྱི་མི་འབོར་གྲངས་རྩིས་ཀྱི་དབང་དུ་བྱས་ན་བོད་ནང་
གི་བོད་མིའི་མི་འབོར་ནི་ས་ཡ་ལྔ་དང་འབུམ་བརྒྱད་ཡིན་ཅིང་(འབུམ་ལྔ་བཅུ་
ང་བརྒྱད། ༥༨༠༠༠༠༠)། བཙན་བྱོལ་ནང་གི་བོད་མིའི་མི་འབོར་ནི ཉི ས་
འབུམ་(༢༠༠༠༠༠)ཙམ་ལས་མེད། བརྒྱ་ཆ་མཚུངས་བསྡུར་བྱས་ན་བོད་མིའི་
མི་འབོར་བརྒྱ་ཆ་དགུ་བཅུ་གོ་དྲུག་དང་ཚེག་བདུན་(༩༦་༧)བོད་ནང་དང་།



བོད་ཀྱི་སྐད་ཡིག་གི་གསང་བ་གླེ ང་བ། 155
ལྷག་འཕྲོས་བརྒྱ་ཆ་གསུམ་དང་ཚེག་གསུམ་(༣་༣% ) བཙན་བྱོལ་དུ་འབྱོར་ཡོད།
དེ་ཡང་མཚུངས་བསྡུར་ (ratio) གྱི་དབང་དུ་བྱས་ན་གཅིག་དང་ཉི་ཤུ་རྩ་དགུ་
（༡:༢༩)ཆགས་ཀྱི་འདུག །དེས་ན་སྐད་ཡིག་གི་དབང་དུ་བྱས་ན་བརྒྱ་ཆ་གསུམ་
དང་ཚེག་གསུམ་གྱི་སྤྱི་སྐད་དེ་བརྒྱ་ཆ་དགུ་བཅུ་གོ་དྲུག་དང་ཚེག་བདུན་གྱི་སྤྱི་སྐད་
ཡོངས་ཐབས་བྲལ། དེས་ན་འབྱུང་འགྱུར་མི་རབས་ཚོས་རང་སྐད་མ་ཉམས་པའི་
སྟེང་ཕན་ཚུན་གོ་བརྡ་འཕྲོད་ཐུབ་པ་བཟོ་བར་སྐད་ཡིག་གི་གསང་བ་དེ་རིགས་ལ་
སློབ་སྦྱོང་གནང་གལ་ཆེ་བར་མཐོང་།།



རབ་བྱེད་བཞི་པ།
དབྱངས་གསལ་སྔོན་རྗེས་མིང་གསུམ་དང་རྐྱང་
འདོགས་བརྩེགས་གསུམ།
༄༅། །བོད་ཀྱི་ཡི་གེ་ནི་མིང་ཚིག་གཉིས་ཀྱི་རྩོམ་གཞི ར་གྱུར་པའི་སྐད་ཀྱི་སྒྲ་
གདངས་ཤིག་ཡིན། སྒྲ་གདངས་དེས་རང་ལྡོག་ནས་སྒྲ་འབྱིན་པ་ཙམ་ལས་གོ་དོན་
ལྡན་པའི་མིང་ཚིག་ཏུ་གྲུབ་མེད། དེ་ཡང་འགྲེལ་ཆེན་ལས།
སྔོན་འཇུག་ཡོད་མེད་གང་ཡང་རུང་བའི་མིང་གཞིའི་ཡི་གེ་གཅིག་གམ་
གཉིས་སམ་དུ་མ་འདུས་པ་ཡིན་ཡང་རུང་། རྗེས་འཇུག་ཡི་གེ་གང་རུང་
ཞིག་མ་ཞུགས་པར་དོན་གྱི་ངོ་བོ་སྟོན་པའི་མིང་དུ་གྲུབ་པ་མི་སྲིད་པས་ཡི་
གེའི་ཁོངས་ནས་མིང་དབྱུང་བར་བྱ་བའི་ཕྱིར་དང་།།༡
ཞེས་གསལ། དབྱངས་གསལ་རེ་རེ་ཁོ་ནས་གོ་དོན་ལྡན་པའི་མིང་ཚིག་གང་རུང་
ཞིག་འགྲུབ་རྒྱུ་ལྟ་ཅི། སྒྲའི་ང་རོ་ཞིག་ཀྱང་འབྱིན་མི་ཐུབ། དེ་ཡང་རྩ་བ་ལས།
མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཞེས་གསུངས།



158 བོད་ཀྱི་བརྡ་སྤྲོད་ནག་ཊི ཀཿ
འོན་ཀྱང་དབྱངས་གསལ་འདུས་པ་ལས་གྲུབ་པའི་སྒྲའི་ང་རོ་དེར་གལ་ཏེ་མཐའ་རྟེན་
གང་རུང་ཞིག་ཞུགས་ན་གོ་དོན་ལྡན་པའི་མིང་ཞིག་འབྱུང་རུང་བ་ཡིན། དེ་ཡང་
རྩ་བ་ལས། ཕོ་ཡིག་དེ་དག་རྣམས་ལ་ཡང་། །འཇུག་པར་བཅས་པ་མེད་པར་ནི།།
མིང་དང་ཚིག་ཀྱང་གསལ་མི་ནུས། །ཞེས་གསུངས་པ་ལྟར་དགོས་པ་ལྡོག་ཕྱོགས་
ཀྱི་སྒོ་ནས་མིང་ཞིག་གྲུབ་པ་ལ་རྗེས་འཇུག་དགོས་པ་ཆེས་གསལ་པོར་བསྟན་
ཡོད། དེས་ན་བརྡ་སྤྲོད་པའི་དབང་དུ་བྱས་ན་ཡི་གེའི་གོ་དོན་ནམ་མཚན་ཉིད་ནི།
མིང་ཚིག་གཉིས་ཀྱི་རྩོམ་གཞི ར་གྱུར་པའི་སྐད་ཀྱི་སྒྲ་གདངས་ཤི ག་ལ་ཟེ ར་
བ་ཡིན། འོན་ཀྱང་ང་ཚོས་རྒྱུན་དུ་སྤྱོད་བཞིན་པའི་ཡི་གེ་དེ་ནི་ཆེ་གེ་མོས་
མཐོ ང་དུ་མེད་ཅེ ས་སྨྲས་པ་ཡིན་ན་ཡ་མཚར་བའི་གནད་དོ ན་དུ་འགྱུར་སྲིད།
དེས་ན་ཡི་གེ་ཞེས་བརྗོད་པའི་ཚེ་སྒྲ་པའི་དབང་དུ་བྱས་ན་སྒྲའི་སྐྱེ་མཆེད་དུ་གྱུར་
ཀྱང་མང་ཚོགས་ཀྱི་འཚོ་བའི་ནང་དངོས་སུ་བེད་སྤྱོད་གཏོང་བའི་དབང་དུ་བྱས་ན་
མིག་ཤེས་ཀྱི་གཟུང་བྱའམ་གཟུགས་ཅན་ཞིག་ལ་ངོས་འཛིན་བྱེད་དགོས་པ་ཡིན།
དེ ས་ན་ཡི་གེ་ནི་དོན་དུ་སྒྲའི་རང་བཞིན་ཞིག་ཡིན་ནའང་མང་ཚོགས་ཀྱི་ཁྲོད་དུ་
དེ་ཉིད་མཚོན་བྱེད་ཀྱི་གཟུགས་ལ་ཡི་གེ་ཞེས་གྲགས་པའི་དབང་དུ་བྱས་པ་ཡིན།
དེ་ལྟར་ཡིན་པའི་ཤེས་བྱེད་ཀྱང་ཡོད་དེ། སྒྲ་ལ་འཇུག་པ་ལས།
དང་པོ་( ཡི་གེ་)མཚན་ཉིད་ནི། སྒྲ་གང་ཞིག་འབྲུར་ཆགས་པའོ། །ཞེས་
གསུངས་པའི་ཕྱིར།།༢
ཞེས་གསལ། བརྡ་སྤྲོད་བློ་གསལ་དགའ་སྟོ ན་དུ་གོང་གི་ལུང་དེ་ཉིད་ཡི་གེ་སྒྲ་
ཡིན་པའི་ཤེས་བྱེ ད་དུ་དྲངས་འདུག་ན་ཁྱེད་ཀྱི ས་ལུང་དེ ་ཉི ད་ཡི་གེ་གཟུགས་
ཡིན་པའི་ཤེས་བྱེད་དུ་དྲངས་པ་མི་འགལ་ལམ་ཞེ་ན། གོང་གི་ལུང་དེ ར་རྟགས་



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 159
གཉིས་འདུག་ལ། རྟགས་ཚུལ་དང་པོ་དེས་ཡི་གེ་སྒྲར་བཤད་ན་ཡང་རྟགས་ཚུལ་
གཉིས་པ་དེ ས་ཡི་གེ་གཟུགས་ཡིན་པ་བཤད་པའི་ཕྱིར། ཚད་མའི་གཞུང་ལས།
གང་ཞིག་རྟགས་ཀྱི་དང་པོའོ། །ཞེས་གསུངས་པའི་ཕྱིར། རིགས་པ་སྨྲ་བའི་ལུགས་
ལ་སྒྲ་གཟུགས་གཉིས་འགལ་བ་མ་ཡིན་ནམ་ཞེ་ན། སྤྱིར་སྒྲ་གཟུགས་གཉིས་འགལ་
བ་ཡིན་ནའང་ཡི་གེའི་སྦྱོར་བ་བཤད་པའི་སྐབས་རིགས་པ་སྨྲ་བའི་ལུགས་དང་མཐུན་
དགོས་པ་གང་ཞིག་ཡི་གེ་དངོས་སུ་ལོངས་སྤྱོད་མཁན་སྤྱི་ཚོགས་ཀྱི་མིའི་དབང་དུ་
བྱས་ནས་མ་བརྟགས་ཉམས་དགའི་ངོར་བཞག་པ་ལ་བློ ས་མི་འཁྱུད་པའི་འགལ་
འདུའི་ཕུང་པོར་བསམ་པ་ནི་དགོས་པ་ཆུང་། ལྕགས་ཐར་རྒྱལ་གྱིས་ཀྱང་།
སྤྱིར་ཡི་གེ་ཞེས་པ་ལ་སྒྲའི་བརྗོད་རིགས་ཀྱི་སྒོ་ནས་སེམས་སུ་ཤར་
བ་སྣང་བ་སེམས་ཀྱི་ཡི་གེ །གནས་བྱེད་སྩོལ་བས་སྐྱེད་པ་སྒྲའི་ཡི་གེ།
ལག་པས་སུག་བྲིས་སུ་འགོད་པ་གཟུགས་ཀྱི་ཡི་གེ་གསུམ་དུ་ཕྱེ་རུང་
ཡང་དེ་ཡང་མཐར་ཐུག་ན་སྒྲ་གཟུགས་གཉིས་སུ་འདུ་བ་ལ་གཟུགས་ཀྱི་
ངོ་བོ་སྒྲ་ཡིས་སྟོན་ཞིང་སྒྲ་ཡི་རྣམ་འགྱུར་གཟུགས་ཀྱིས་མཚོན་པ་དང་།
སྒྲ་གཟུགས་གཉིས་འགལ་བར་མི་འགྱུར་ཞིང་ཁྱད་པར་དུ་སྒྲ་སྦྱོར་ཡི་གེ་
ནི་སྒྲའི་རྣམ་པ་ལྟར་བྱས་པའི་ཕྱིར་ན་སྒྲ་གཟུགས་གཉིས་ལ་འབྲེལ་བ་ལྷག་
པར་ཆེའོ། །ཞེས་བཀོད་ཡོད།།༣
ལེགས་སྦྱར་གྱི་སྐད་དོད་དུ་ཡི་གེ་ལ་ཨཀྵར་ཟེར་ལ། དེ་ཉིད་བོད་སྐད་དུ་ཐད་འགྱུར་
ཞུས་ན། འགྱུར་མེད་ཟེར། ཡི་གེ་ལ་འགྱུར་མེད་ཟེར་དགོས་པའི་རྒྱུ་མཚན་ནི་
མཁས་པའི་མགུལ་རྒྱན་མུ་ཏིག་ཕྲེང་མཛེས་ལས།



160 བོད་ཀྱི་བརྡ་སྤྲོད་ནག་ཊིཀ
དེའང་ཡི་གེ་ཞེས་བྱ་བ་ལེགས་སྦྱར་སྐད་དུ། ཨཀྟར་སྟེ་མིག་ལྟ་བུ་འདྲེན་
བྱེད་ལྟ་བྱེད་ལ་སོགས་པ་མིང་དུ་མས་བསྙད་དུ་ཡོད་ལ། ཀ་ལྟ་བུ་ནི་
གཞན་གྱིས་མ་ཡིན་པས་འགྱུར་མེད་དང་ཞེས་གསུངས་ཡོད།།
ཐོན་མིའི་ཞལ་ལུང་དུ་ནི།
སི་ཏུས། མིག་ལྟ་བུ་འདྲེན་བྱེད་སོགས་མིང་དུ་མས་བསྙད་དུ་ཡོད་ལ།
ཀ་ལྟ་བུ་མིང་དུ་མས་བསྙད་དུ་མེད་པས་འགྱུར་མེད་ཅེས་བཤད་པ་མི་
འཐད་པར་མཐོང་སྟེ། ཀ་ལ་ཡང་སྡེ་པ་དང་པོའི་དང་པོ་དང་། ཀ་སྡེའི་
དང་པོ་དང་། གསལ་བྱེད་ཀྱི་ཐོག་མ་དང་། གདུང་འདེགས་ཀྱི་དོན་བྱེད་
ནུས་པའི་མཚོན་བྱའི་མིང་ཡིག་དང་པོ་སོགས་མིང་དུ་མས་བསྙད་དུ་ཡོད་
པས་ན་དེ་ཙམ་གྱིས་འགྱུར་མེད་ཀྱི་དོན་མི་ཤོད་དོ།།
ཞེས་གསལ། རང་གི་བསམ་ཚུལ་དུ་ནི་ཐོན་མིའི་ཞལ་ལུང་དུ་བཀོད་པ་འདི་ཉིད་མུ་
ཏིག་ཕྲེང་མཛེས་སུ་བཀོད་པ་དེའི་ལན་དུ་མི་འཐད་པར་མཐོང་། གང་གིས་ཤེ་ན།
མུ་ཏིག་ཕྲེང་མཛེས་སུ་ནི་སྒྲའི་ང་རོ་དབྱུང་ཚུལ་གྱི་ཆ་ནས་བཤད་པ་མ་གཏོགས་
ཀ་ཡི་དོན་གྱི་འཇུག་ཚུལ་ཡང་ང་རོ་དབྱུང་ཚུལ་བཞིན་དུ་གཅིག་མ་གཏོགས་མེད་
ཅེས་བཤད་མེད་པར་སྙམ། ཕྱོགས་གཞན་ཞིག་ནས་བཤད་ན་སྐབས་འདི ར་སི་
ཏུས་ཡི་གེའི་ངེས་ཚིག་བཤད་པ་ལས་ཡི་གེའི་མཚན་ཉིད་བཤད་པ་མིན། ངེས་
ཚིག་ནི་སྒྲ་བཤད་ཀྱི་དབང་དུ་བྱས་པ་ལས་སྒྲ་འཇུག་གི་དབང་དུ་བྱས་པ་ག་ལ་ཡིན།
སྒྲའི་ང་རོ་དབྱུང་ཚུལ་གྱི་དབང་དུ་བྱས་པ་ན། ཀ་ལ་ཀ་མ་གཏོགས་སྒྲ་གཞན་གང་
གིས་ཀྱང་བརྗོད་དུ་མེད་པ་ཡིན། དཔེར་ན་བྱིས་པ་ཞིག་ལ་སློབ་དཔོན་ཞིག་གིས་བོད་
ཡིག་སློབ་པ་ན་ཀ་ལ་ཀ་མ་གཏོགས་སྡེ་པ་དང་པོའི་དང་པོ་ཞེས་བརྗོད་ག་ལ་རུང་།



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 161
དེ ་ལྟར་ཡིན་པ་ཡི་གེའི་བཤད་པ་མཁས་པའི་ཁ་རྒྱན་དུ་ཡང་གསུངས་ཡོད་དེ།
དེ་ཉིད་ལས།
ཡི་གེའི་ངེས་ཚིག་ནི། ཡུལ་སོ་སོའི་སྐད་མི་འདྲ་ཡང་། དབྱངས་གསལ་
གྱི་ཡི་གེ་རྣམས་གང་ཟག་སུས་བརྗོད་ཀྱང་སྒྲའི་གདངས་ཀྱི་རྣམ་པ་མི་
འགྱུར་བར་གནས་པས་ན་ཡི་གེ་ཞེས་བྱའོ། །ཡི་གེའི་སྐད་དོད་ཨཀྵར་
ཞེས་པ་འགྱུར་མེད་ལ་འཇུག་པས། དེའི་དོན་ངོ་བོ་མི་འགྱུར་བའི་དོན་
དུ་བསམས་ནས་རིག་བྱེད་པ་རྣམས་ཡི་གེ་མི་འགྱུར་བའི་རྟག་པར་འདོད་
ཅིང་། སངས་རྒྱས་པ་དག་གིས་ཡི་གེའི་གདངས་ཀྱི་རྣམ་པའི་རང་བཞིན་
གཞན་དུ་མི་འགྱུར་བའི་དོན་ཡིན་པས། དཔེར་ན། མེའི་རང་བཞིན་ཚ་
བ་ལས་གཞན་དུ་མི་འགྱུར་ཡང་མེའི་ངོ་བོ་རྟག་པ་མ་ཡིན་པ་བཞིན་དུ་ཡི་
གེའི་ངོ་བོ་ཡང་སྐྱེ་འཇིག་བྱེད་པའི་མི་རྟག་པར་འདོད་དོ།།
དེས་ན་མུ་ཏིག་ཕྲེང་མཛེས་སུ་བཤད་པ་དེ་ཉིད་འཐད་པར་མཐོང་ངོ༌། །འདི་ནི་
མཆོད་བརྗོད་གསུམ་པ་སྟེ། གང་གིས་མིང་གཞི་སྔོན་གསུངས་པ། །རྟག་ཞི་བ་
ལ་ཕྱག་འཚལ་ལོ། །ཞེས་པའི་མིང་གཞི་ཡི་གེ་ཁོ་ན་ལ་གོ་བ་རྗེ་སི་ཏུའི་དགོངས་
པར་མ་ཟད་དོན་ལ་འདི་ཉིད་ཁོ་ན་འཐད་པར་སེམས་སོ། །པྲ་སྟི་ལྟར་ན་སྐབས་
འདིར་བསྟན་གྱི་མིང་གཞི་གསལ་བྱེད་ལ་གོ་བ་དང་། མཆོད་བརྗོད་གཉིས་པ་སྟེ།
གང་གིས་སྒྲ་དབྱངས་གསུངས་པ་ཡི། །རྟག་ཞི་བ་ལ་ཕྱག་འཚལ་ལོ། །ཞེས་པའི་
དབྱངས་ནི་དབྱངས་གསལ་གཉིས་ལས་དབྱངས་ལ་གོ་བར་བཤད་ཡོད་པར་མ་ཟད་
ལོ་རྒྱུས་རྙི ང་པའི་ཁུངས་ཀྱང་བཤད་དུ་ཡོད། འོན་ཀྱང་དོན་ལ་འཐད་མིན་ནི་
རིགས་པས་ཐག་གཅོད་དགོས་པ་མ་གཏོགས་ལུང་རྒྱུ་མཚན་དུ་དེ་ཙམ་བྱེད་མི་རུང་།



162 བོད་ཀྱི་བརྡ་སྤྲོད་ནག་ཊིཀ
ཤིན་ཏུ་ལྐོ ག་གྱུར་ཡིན་ན་དམིགས་ཀྱིས་བསལ་བ་འོ། །ལོ་རྒྱུས་ཡིག་རྙི ང་དུ་
དབྱངས་འཇམ་དབྱངས་ཀྱིས་གསུངས་པ་དང་། གསལ་བྱེད་ལྷ་དབང་ཕྱུག་གིས་
གསུངས་ཡོད་པ་ནི་ཉང་ཆོས་འབྱུང་ལས། །
དང་པོ་དབང་ཕྱུག་ཆེན་པོས་ཀ་ཙ་ཏ་ཊ་པ། ཁ་ཚ་ཐ་ཋ་བ་ཀླུ་ཤ་ཧ་ཨ་ལ་
སོགས་པ་ལ་གསལ་ཡིག་བཀོད་དོ། །འཇམ་དཔལ་གྱིས་ཨ་ཨཱ ཨི་ཨཱི ་
ཨུ་ཨཱ་རི་རོ་ལི་ལཾ་( ཛ ཛཱ ལཾ་ལཱ་)ཨེ་ཨེ་(མི་)ཨོ་ཨེ་ཨོ་)ཞེས་དབྱངས་
ཡིག་བཀོད་དོ།།༧
ཞེས་གསལ། རང་ལུགས་ནི་རྗེ་སི་ཏུ་ལྟར་སྐབས་འདིར་བསྟན་གྱི་མིང་གཞི་ཡི་
གོ་ལ་གོ་བ་དང་། ཡི་གེ་ལ་དབྱེ་ན་དབྱངས་དང་གསལ་བྱེད་གཉིས་སུ་ཡོད་པ་ནི་
རྩ་བ་ལས། ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་བཞི། །ཀཱ་
ལི་སུམ་ཅུ་ཐམ་པ་འོ། །ཞེས་གསུངས་ཡོད། དེ་དག་གི་མཚན་ཉིད་དམ་གོ་དོན་ནི།
སྒྲའི་ང་རོ་གང་ཞིག་འདོན་པར་བྱེད་པས་ན་གནས་དང་བྱེད་པའི་རྣམ་པ་མངོན་པར་
གསལ་བར་མི་འབྱུང་ཞིང་སྒྲའི་ང་རོ་ཙམ་ཤས་ཆེ་བ་ནི་དབྱངས་ཀྱི་ཡི་གེ་དང་།
སྒྲའི་ང་རོ་གང་ཞིག་འདོན་པར་བྱེད་པས་ན་གནས་དང་བྱེད་པའི་རྣམ་པ་མངོན་པར་
གསལ་བར་འབྱུང་ཞིང་མཆུ་སོགས་ཕྱེ་འཛུམ་གྱི་དབང་གིས་ཅུང་ཟད་བརྗོད་བྱ་
གསལ་བར་བྱེད་པའི་ཁྱད་པར་ཅན་དུ་གྱུར་པ་ནི་གསལ་བྱེད་ཀྱི་ཡི་གེ་རྣམས་ཡིན།
ཞིབ་པར་བརྟགས་ཚེ་ཡི་གེ་དང་མི་འགྱུར་བ་གཉིས་དོན་གཅིག་མིང་གི་རྣམ་གྲངས་
ཡིན་ཡང་། ཡི་གེ་ལ་ངེས་ཚིག་མེད་ཅིང་། གོང་གསལ་ངེས་ཚིག་དེ་ནི་མི་འགྱུར་
བའི་སྐད་དོད་ཨཀྟར་གྱི་ངེས་ཚིག་གོ །ཡི་གེ་ལ་ངེས་ཚིག་མེད་དེ་ཡི་གེ་འདོད་
རྒྱལ་གྱི་སྒྲ་ཡིན་པས་སོ།།



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 163
： ༈ བོད་ཀྱི་དབྱངས་ལ་ང་རོ་དབྱུང་ཚུལ་གྱི་སྒོ་ནས་དབྱེ་ན་ལྔ་སྟེ། དྲང་པོ་ཨ་
དང་། བསྒྲེང་པ་ཨེ། བཀུག་པ་ཨི། བསྟོད་པ་ཨོ། སྨད་པ་ཨུ་བཅས་སོ། །ལེགས་
སྦྱར་གྱི་དབང་དུ་བྱས་ན་ནི་དབྱངས་ཡིག་ལ་མང་མཐར་བརྒྱ་དང་སོ་གཉིས་བགྲང་
དུ་ཡོད། སྨྲ་སྒོ་མཚོན་ཆ་ལྟར་ན་དབྱངས་ཀྱི་ང་རོ་བཅུ་དྲུག་ཡོད་ཅིང་དེ་དག་ནི།
དྲང་པོ་(ཨ་)བཀུག་(ཨི་)དང་སྨད་པ་(ཨུ་)དང་། །བསྒྲིམས་པ་(རྀ)དང་
ནི་ཀློད་པ་(ལཾ་)ལ། གྲྭར་དང་ཙཱང་གིས་ཕྱེ་བ་དང་། །སྒྲེང་(ཨེ་)དང་བསྒྲེངས་
ཏེ་གཏུགས་པ་(ཨི་)དང༌། །བསྟོད་(ཨོ་)དང་བསྟོད་དེ་སྨད་པ་(ཨོ་)དང་།།
སྣ་ལྡན་(ཨོཾ་)རྣམ་པར་བཅད་པ་(ཨ ) ཡིས། །ང་རོ་རྣམ་པ་བཅུ་དྲུག་འདོད།།
བཅུ་དྲུག་དེ་དག་རྒྱས་པར་ཕྱེ་ན་གསལ་བྱེད་བརྒྱ་དང་རྩ་གཉིས་སུ་ཕྱེ་བ་ཡིན།།
དེ ་ཡང་གསལ་བྱེད་བརྒྱ་རྩ་གཉིས་ནི། གསལ་བྱེད་ལྔ་བཅུ་རྩ་བཞི ར་དབྱེ་
བ་དང་། གསལ་བྱེད་བཞི་བཅུ་རྩ་བརྒྱད་དུ་དབྱེ་བའོ། །འདི ར་གསལ་བྱེད་ཀྱི་
དོན་ནི་དབྱངས་ཀྱི་བྱ་བ་གསལ་བར་བྱེད་པའི་ཆ་ནས་གསལ་བྱེད་དུ་བཞག་པ་མ་
གཏོགས་དབྱངས་གསལ་གྱི་ནང་གསེས་སུ་གྱུར་པའི་གསལ་བྱེད་ལ་གོ་མི་རུང་།
དེ་ཡང་། གསལ་བྱེད་ལྔ་བཅུ་རྩ་བཞི ར་དབྱེ་བ་ནི། རྩ་བའི་དབྱངས་གསུམ་
པོ་རེ་རེ ར་རིང་ཐུང་གསུམ་རེ་དང་། དེ་དག་རེ་རེ ར་ཡང་ཆེ་འབྲིང་རྣམ་པ་
གསུམ་རེ་ཡོད་པས་དགུ་རུ་གྱུར་ཅིང༌། དེ་དག་ཀྱང་རེ་རེ་ཡང་སྣ་ལྡན་དང་
སྣ་ལྡན་མི ན་པར་ཕྱེ ་བས་བསྡོ མས་དབྱངས་རེ ར་བཅོ་བརྒྱད་དུ་ཕྱེ་བ་ཡིན།
དེ་དག་ཀྱང་དབྱངས་གསུམ་ལ་བསྒྱུར་པས་ལྔ་བཅུ་རྩ་བཞི ར་འགྱུར་བ་ཡིན།
གསལ་བྱེད་བཞི་བཅུ་རྩ་བརྒྱད་དུ་དབྱེ་བ་ནི། སྒྲེང་(ཨེ་)དང་བསྟོད་(ཨོ་)ལ་
ཐུང་བ་མེད། སྒྲིམ་(༢)དང་ཀློད་(ལོ་)ལ་རིང་བ་མེད། གོང་གསལ་དབྱངས་
བཞི་པོ་ལས་དང་པོ་གཉིས་ལ་ཐུང་ངུ་མེད་ཅིང་། ཕྱི་མ་གཉིས་པོར་རིང་པོ་མེད།



164 བོད་ཀྱི་བརྡ་སྤྲོད་ནག་ཊིཀ
དེས་ན་དབྱངས་དེ་དག་ལ་རིང་ཐུང་གཉིས་རེ་ལས་མེད་ཅིང་། དེ་དག་རེ་རེ ར་ཆེ་
འབྲིང་ཆུང་གསུམ་དུ་ཕྱེ་བས་དྲུག་ཏུ་གྱུར་ཅིང་། དེ་དག་ཀྱང་སྣ་ལྡན་དང་སྣ་ལྡན་
མིན་པར་ཕྱེ་བས་བཅུ་གཉིས་སུ་གྱུར། བཅུ་གཉིས་པོ་དེ་དག་ཀྱང་དབྱངས་བཞིར་
བསྒྱུར་པས་དབྱངས་བཞི་བཅུ་རྩ་བརྒྱད་དུ་གྱུར། དེས་ན་དབྱངས་བརྒྱ་རྩ་གཉིས་སོ།།
པཱཎིནཱི ར་སྒྲིམ་(རྀ་)ལ་ཐུང་ངུ་ཡོད་ཀྱང་འདིར་མ་བཤད་པས་དབྱངས་དྲུག་ཆད།
དེ་བཞིན་པཱཎིནཱི ར་བསྒྲེངས་ཏེ་བཀུག་པ་(ཨི་)དང་། བསྟོད་དེ་སྨད་པ་(ཨོ་）
རྣམ་གཉིས་ལ་རིང་པོ་དང་ཤིན་ཏུ་རིང་པོ་ཡོད་ཀྱང་སྨྲ་སྒོར་མ་བཤད་པས་དབྱངས་
ཉེར་བཞི་ཆད། དེས་ན་བསྡོམས་དབྱངས་སུམ་ཅུ་ཐམ་པ་པཱ ཎིནཱི ར་བརྩིས་ཀྱང་
འདི ར་མ་བཤད་པས་ ༡༠༢ ཀྱིས་ངེས་སོ། །དེ་ཡང་སྨྲ་སྒོ་ལས། །
དྲང་པོ་བཀུག་དང་སྨད་པ་དང་། །བསྒྲེང་དང་བསྒྲེངས་ཏེ་བཀུག་པ་དང་།།
བསྟོད་དང་བསྟོད་དེ་སྨད་པ་དང་། །སྣ་ལྡན་རྣམ་པར་གཅད་(བཅད་）
པ་ཡིན། །ང་རོ་བཅུ་དྲུག་དག་ཏུ་འདོད། །ང་རོ་དག་གི་གསལ་བྱེད་ནི།།
དྲང་པོ་བཀུག་དང་སྨད་པ་ལ། །འདྲེན་པ་རིང་ཐུང་གསུམ་ཡོད་དེ། །དེ་
ལའང་ཆེ་འབྲིང་རྣམ་པ་གསུམ། །དེ་དགུ་སྣ་ལྡན་བཅོ་བརྒྱད་དོ། །གསལ་
བར་བྱ་བ་འདི་ལྟ་སྟེ། །བསྒྲེང་དང་བསྟོད་ལ་ཐུང་བ་སྟེ། །བསྒྲིམས་དང་
ཀློད་ལ་རིང་བའོ། །བཅུ་གཉིས་ཡིན་ཏེ་བརྒྱ་རྩ་གཉིས།།༨
ཞེས་གསལ། འོན་ཀྱང་ཚོགས་གསུམ་གསལ་བ་ལྟར་ན། དབྱངས་བཅུ་བཞི་སྟེ།།
ཨ་ཨཱ། ཨི་ཨཱི། ཨུ་ཨཱུ། རྀ་རཱི། ལཾ་ལཾ། ཨེ་ཨཻ། ཨོ་ཨོའོ། །པཱཎི་ནཱི ར་ནི་དབྱངས་
དགུ་བཤད་ཡོད་དེ། དེ་ཉིད་ལས། ཨཨིཨུཎ། ལཾཀ །ཨེ་ཨོང་། ཨེ་ཨོཙཱ།
ཞེས་གསུངས་པའི་ཕྱིར། སྨྲ་སྒོར་བཅུ་དྲུག་ཏུ་བཤད་ཡོད། གཅིག་བྱས་ན་སྒྲ་མདོ་



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 165
ཀལཱཔའི་རྗེས་སུ་འབྲངས་པ་ཡིན་སྲིད། འོན་ཀྱང་པཎ་ཆེན་ཤཱཀྱ་མཆོག་ལྡན་དྲི་མེད་
ལེགས་པའི་བློ་གྲོས་ཀྱི་སྨྲ་བའི་སྒོ་མཚོན་ཆ་ལྟ་བུའི་བསྟན་བཅོས་ཀྱི་རྣམ་བཤད་
སྨྲ་བའི་རྒྱན་ལྟར་ན་ཀལཱཔར་ཡང་དབྱངས་བཅུ་བཞིར་བཞེད་པ་གསུངས་འདུག།
དེ་ཡང་དེ་ཉིད་ལས། ཀལཱཔར་བཅུ་བཞིར་བཤད་པ་ནི་ཨོཾ་དང་ཨགཉིས་མི་འདྲེན་
པ་ཡིན་ལ། དེའི་ཤེས་བྱེད་ཀྱང་རྗེས་སུ་ང་རོ་དང་རྣམ་བཅད་གཉིས་ནི་གསལ་བྱེད་
ལས་བྱུང་བ་ཡིན་པས། ཨ་གཉིས་པོ་ནི་དེ་དག་བརྗོད་པའི་རྟེན་ཙམ་དུ་བཤད་པ་
ཡིན་གྱི། རང་གི་ངོ་བོ་ཨའི་ནང་དུ་མ་འདུས་པ་མེད་དོ། །ཞེས་གསུངས་པའི་ཕྱིར།
པཱ ཎིནཱི ར་དབྱངས་དགུ་ལས་མ་བཤད་ཀྱང་དབྱངས་ལྷག་མ་ལྔ ་དགུ་ཡི་ནང་དུ་
བསྡུས་ཡོད། ཨཱ་དང་ཨཱི ་དང་ཨཱ་གསུམ་རྩ་བའི་དབྱངས་གསུམ་གྱི་ནང་དུ་བསྡུས་
པ་བཤད་ཆོག །རཾ ་དང་ལཾ ་གཉིས་རོ་དང་ལཾ ་ནང་བསྡུས་ཡོད། །དེས་ན་དབྱངས་
དགུ་དང་བཅུ་བཞི་ནི་རྒྱས་བསྡུས་ཙམ་ལས་ཁྱད་པར་གཞན་གང་ཡང་མི་མངོན།
འོན་ཀྱང་སྨྲ་སྒོར་དེ་དག་གི་སྟེ ང་དུ་ༀ ་དང་ཨརྣམ་གཉིས་བརྩིས་པས་དབྱངས
ཀྱི་ང་རོ་བཅུ་དྲུག་ཏུ་བཞེད།། །
ཚོགས་གསུམ་གསལ་བར་གསལ་བྱེད་སུམ་ཅུ་རྩ་གསུམ་བཤད་ཡོད་ཅིང་།
དེ་བཞིན་པཱཎིནཱི ར་ཡང་གསལ་བྱེད་སུམ་ཅུ་རྩ་གསུམ་བཤད་ཡོད། འོན་ཀྱང་སྨྲ་
སྒོར་གསལ་བྱེད་སོ་བཞི་བཤད་ཡོད། དེ ར་མཐར་ཟད་ཀྱི་ཡི་གེ་གསལ་བྱེད་དུ་
བགྲངས་ཏེ་དེ་དག་ལ་གནས་ཀྱི་ཡི་གེ་དང་། མིང་གི་ཡི་གེ་དང་། ཕོའི་ཡི་གེ་ཞེས་
ཀྱང་བཤད་ཡོད། ཚོགས་གསུམ་དུ་དབྱངས་ཀྱི་གྲངས་ནི་ལེགས་སྦྱར་བཞིན་དུ་
བརྒྱ་དང་སུམ་ཅུ་རྩ་གཉིས་བཤད་ཡོད། འོན་ཀྱང་སྨྲ་སྒོར་གོང་དུ་བཤད་པ་བཞིན་
དབྱངས་བརྒྱ་རྩ་གཉིས་ལས་བཤད་མེད། དེ་ཡང་གོང་སྨྲས་བཞིན་ལྔ་བཅུ་རྩ་བཞི་
དང་བཞི་བཅུ་རྩ་བརྒྱད་བསྡོམས་པས་དབྱངས་ཀྱི་གྲངས་ ༡༠༢ ཀྱིས་ངེས་སོ།།
།
，



166 བོད་ཀྱི་བརྡ་སྤྲོད་ནག་ཊཾ ཀཿ
ཚོགས་གསུམ་དུ་དབྱངས་ཀྱི་གྲངས་བདུན་ཅུ་རྩ་གཉིས་དང་། དྲུག་ཅུ་ཐམ་པ་
བསྡོམས་པས་བརྒྱ་དང་སུམ་ཅུ་རྩ་གཉིས་ཀྱིས་ངེས་སོ། །དབྱངས་ཡིག་བདུན་ཅུ་རྩ་
གཉིས་ནི་འདི་ལྟ་སྟེ ། ཨ་ཨི་ཨུ་རྀ་བཞི་རྣམས་ལ། རིང་ཐུང་བླུཏ་གསུམ་གསུམ་སྟེ།
རེ་རེ་ལ་ཡང་ཨུདཏྟ། ཨནུ་དཏྟ། སཱརི་ཏའོ། །ཞེས་དབྱངས་རེ ར་དགུ་རུ་ཕྱེ་ཞིང་།
དེར་ཡང་སྣ་ལྡན་དང་སྣ་མེད་དུ་ཕྱེ་བས་དབྱངས་རེར་བཅོ་བརྒྱད་དུ་གྱུར་ཅིང། དེ་
ཡང་དབྱངས་བཞི་ཡིས་བསྒྱུར་པས་བདུན་ཅུ་རྩ་གཉིས་སོ། །དེ་ལྷག་དབྱངས་དྲུག་ཅུ་
ནི་འདི་ལྟ་སྟེ། ལཾ་ལ་རིང་པོ་མེད་པ་དང་། མཚམས་སྦྱོར་ཡི་གེ་ལ་ཐུང་ངུ་མེད་པས་
དབྱངས་རེར་ཨུདཏྟ་དང་། ཨནུདཏྟ། སཱརིཏ་བཅས་ཀྱིས་བསྒྱུར་པས་དྲུག་ཏུ་ཕྱེ་ཞིང་།
དེ་དག་ཀྱང་སྣ་ལྡན་དང་སྣ་ལྡན་མེད་པས་བསྒྱུར་ཅིང་རེ་རེར་བཅུ་གཉིས་སུ་གྱུར་ལ།
དེ་དག་ཀྱང་དབྱངས་ལྔ་པོས་བསྒྱུར་པས་དབྱངས་ཡིག་དྲུག་ཅུར་འགྱུར་རོ། །དེས་ན་
དབྱངས་ཡིག་བརྒྱ་དང་སུམ་ཅུ་རྩ་གཉིས་སོ། །དབྱངས་ཀྱི་གྲངས་འདི་ནི་པཱཎིནཱིའི་
བསྟན་བཅོས་སུ་ཡང་བཤད་ཡོད། འོན་ཀྱང་སྨྲ་སྒོར་ ༡༠༢ མ་གཏོགས་མ་བཤད་
པས་ན་པཎནཱི ར་བཤད་པའི་དབྱངས་ ༡༣༢ ལས་ ༣༠ མ་གཏོགས་པ་རྣམས་གང་
དང་གང་ཡིན་ཞེ་ན། བཤད་པར་བྱ་སྟེ། པཱཎིནཱི ར་ལོ་རིང་པོ་ཡོད་པས་ཨུདཏྟ་དང་།
ཨནུདཏྟ། སཱརིཏ། དེ་དག་ཀྱང་སྣ་ལྡན་དང་སྣ་མེད་དང་བཅས་པས་དྲུག་ཏུ་གྱུར་
ཅིང་། དེ་སྟེང་ཨེ་དང་ཨོ་གཉིས་ལ་རིང་པོ་དང་ཤིན་ཏུ་རིང་པོ་ཡོད་པས་ཨུདཏྟ་དང་།
ཨནུདཏྟ། སཱརིཏ། སྣ་ལྡན་དང་སྣ་ལྡན་མེད་དང་བཅས་པས་བཅུ་གཉིས་སུ་གྱུར་ཅིང་།
དེས་ན་བཅུ་གཉིས་གཉིས་དང་དྲུག་གཅིག་བསྡོམས་པས་དབྱངས་ཡིག་སུམ་ཅུ་རྣམས་
སྨྲ་སྒོར་དབྱངས་ཀྱི་བསྡོམས་སུ་མ་བགྲངས་པས་ན་དེར་དབྱངས་ཡིག་བརྒྱ་དང་རྩ་
གཉིས་སུ་བཤད་ཡོད།། (༡༣༢=༣༠=༡༠༢)



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 167
དབྱངས་གསལ་གང་ཞིག་ཡིན་ཡང་རང་སྟོ བས་ཀྱི ས་བརྗོད་མི་བཏུབ་པས་
དབྱངས་ཤིག་ངག་འདོན་བྱེད་པ་ལ་གསལ་བྱེད་ཀྱི་གྲོགས་ཤིག་དགོས་པ་དང་དེ་
བཞིན་གསལ་བྱེད་ཅིག་ངག་འདོན་བྱེད་པ་ལ་ཡང་དབྱངས་ཀྱི་གྲོགས་ཤིག་དགོས་
པ་བོད་ཀྱི་བརྡ་སྤྲོད་པ་སྤྱིའི་ལུགས་སོ། །འོ་ན། སུམ་རྟགས་བཤད་སྦྱར་ལེགས་
བཤད་གཅེས་བསྡུས་སུ།
ཀཱ་ལི་སྟེ ་རང་དབང་དུ་ང་རོ་དབྱུང་དུ་ཡོད་པས་གསལ་བྱེད་ཀྱི་བྱ་བ་
གསལ་པོར་བྱེད་པ། ཀ་སོགས་སུམ་ཅུ་ཐམ་པའོ།།
ཞེས་གསུངས་པ་དང་མི་འགལ་ལམ་ཞེ་ན། བཤད་པ་འདི་ནི་རྟགས་ཀྱི་འཇུག་
པའི་རྗེས་འཇུག་གི་ཅི་ཕྱི ར་འཇུག་གི་རྩ་བ་དང་དངོས་སུ་འགལ་བར་འགྱུར་ཏེ།
རྩ་བ་ལས། མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཞེས་
གསུངས་པའི་ཕྱིར། དེས་ན་ཁོ་བོས་བཤད་པ་དེ་ཉིད་ལེགས་བཤད་གཅེས་བསྡུས་
དང་འགལ་ན་ཡང་རྩ་བ་དང་མི་འགལ་བས་ཅི་སྟེ། གཞན་ཡང་འདི་སྐབས་བྲ་ཏིའི་
ཞལ་ལུང་པདྨ་དཀར་པོ་ལས།
མོ་ཡི་ཡི་གེ་ཨི་ཨུ་ཨེ་ཨོ་བཞི་དང༌། གསལ་བྱེད་ཀྱི་མཐའི་ཨ་ཡིག་
བཅས་ཞུགས་པ་མེད་ན་ཕོ་ཡིག་གསལ་བྱེད་རྐྱང་པ་ཉེར་དགུ་པོ་རྣམས་
གདངས་ཀྱི་ང་རོ་དང་བྲལ་བས་བརྗོད་དུ་མེད་པར་འགྱུར་བ་དང་།༡༠
ཞེས་གསལ། དཀའ་འགྲེལ་ཐོན་མི་བཞད་པའི་སྒྲ་དབྱངས་སུ། ཕོ་ཡི་ཡི་གེ་
མེད་པ་ན། །མོ་ཡིག་བརྗོད་པ་མེད་པར་འགྱུར། །ཞེས་རྩ་བ་ཁ་སྒྱུར་བྱེད་པ་ནི།
མཁས་པས་བཤད་ན་ཅི་ཡང་བདེན། །འདོད་སྲེད་ཅན་ལ་ཅི་ཡང་ནོར། །ལྟོ་འདུན་



168 བོད་ཀྱི་བརྡ་སྤྲོད་ནག་ཊི ཀཿ
ཅན་ལ་ཅི་ཡང་ཟས། །ཞེས་པ་དང་གཉིས་སུ་མེད་པར་འགྱུར། འོན་ཀྱང་གཞུང་
ཁ་སྒྱུར་བྱེད་པའི་ཞེ་ཕུགས་ནི་རྩོམ་པ་པོས་ཨ་ཡིག་དབྱངས་སུ་མི་འདོད་པ་དེ་ལ་
ཐུག་མེད་དམ་སྙམ། སྐབས་འདིར་བརྡ་སྤྲོད་ཀྱི་གཞུང་རྒྱས་པ་རྣམས་སུ་དབྱངས་
ཀྱི་གྲངས་སུ་བཞི་དང་ལྔར་འཐད་མི་འཐད་ཀྱི་བཤད་པ་ཤིན་ཏུ་མང་པོ་ཡོད་ཀྱང་།
དེ་དག་གི་བཤད་པ་རེ་ཞིག་མི་མཁོ་བར་བསམ་སྟེ་བཏང་སྙོམས་སུ་བཞག་ན་ལེགས་
པར་སེམས། རང་ལུགས་ནི་དབྱངས་ལྔར་ཁས་ལེན་ན་དོན་ལ་འབྱོར་བར་སེམས་སོ།།
འདིས་ཀྱང་ཐུགས་ཡིད་མ་ཆེས་ན་རིག་གསར་གྱི་ལམ་ནས་ཀྱང་བསྟན་པར་ནུས་ཀྱི།
དེ་ཡང་། ཀམ་པུའི་ཊར་མཁས་ཅན་བློ་བཟང་སྨོན་ལམ་གྱིས་གསལ་བྱེད་ཀ་ལྟ་བུ་
འཁྲུལ་འཁོ ར་ནང་སྒྲ་འཇུག་བྱས་ཤིང་དེ་ནས་ཀ་སྒྲའི་གཟུགས་བརྙན་རི ང་པོ་དེ་
མིག་གི་མདུན་དུ་ཤར་བའི་རྗེས་ཀ་སྒྲའི་གཟུགས་བརྙན་གྱི་ཐིག་རིས་དེ་ཕྱེད་དུ་དུམ་
བུར་བཏང་བ་ན་ཀ་སྒྲའི་དོད་དུ་ཨ་སྒྲའི་སྒྲ་ཞིག་དངོས་སུ་ཐོས་པ་དེ་ནི་རྣ་བའི་མངོན་
སུམ་དུ་གྱུར་པ་ཞིག་ཡིན། འདི་ཉིད་ཀྱིས་གསལ་བྱེད་རྐྱང་པས་སྒྲ་ཐོན་གྱི་མེད་པས།
རང་གྲོགས་དབྱངས་དང་སྦྱར་བས་སྒྲ་ཐོན་ཞིང་གལ་ཏེ་དབྱངས་གསལ་ལོགས་སུ་ཕྱེ་
བ་ན་དབྱངས་གསལ་ཀྱི་སྒྲ་གཅིག་པུ་ལས་གསལ་བྱེད་ཀྱི་སྒྲ་མི་མངོན་པ་ཆེས་ཤིན་ཏུ་
གསལ་བར་འགྱུར་བ་ལས་ཤེས་སོ། །དེར་མ་ཟད་ཡི་གེ་ཞིག་ལ་གི་གུ་སོགས་བཞི་
པོ་གང་རུང་མེད་པར་གྱུར་ན་ད་དུང་ཡང་སྒྲ་ཐོན་པ་ནི་དེ་ཡི་དབྱངས་ཨ་ཉིད་ལས་
གཞན་རྒྱུ་མཚན་གང་ཡང་མེད་པ་མངོན་སུམ་རྟགས་ཀྱི་ར་སྤྲོད་པར་བྱས་ཡོད།།
དབྱངས་བཞི ར་ངེས་པ་བཞེད་མཁན་རྣམས་ཀྱིས་རང་གི་ཁ་ཅིག་དབྱངས་
ལྔ ར་འདོད་པ་རྣམས་ལ་སུམ་ཅུ་པའི་རྩ་བ་དང་དངོས་འགལ་དུ་སེམས་ཀྱང་།
དབྱངས་ལྔར་བཞེད་པ་སུམ་ཅུ་པའི་དངོས་འགལ་དུ་མི་འགྲོ་སྟེ། ཨ་ཡིག་དབྱངས་
ཡིན་པའི་གནས་སྐབས་དང་། ཨ་ཡིག་གསལ་བྱེད་ཡིན་པའི་གནས་སྐབས་གཉིས་སོ་



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 169
སོར་འབྱེད་དགོས་པར་སེམས་སོ། །གསལ་བྱེད་སུམ་ཅུའི་ཐ་མ་ཨ་ཡིག་ནི་ཨ་དེར་
གི་གུ་སོགས་དབྱངས་གཞན་གང་རུང་ཞུགས་རུང་བས་ཨ་དེ་ཉིད་ཀྱིས་གསལ་བྱེད་
ཀྱི་བྱ་བ་བྱེད་པའི་ཕྱིར། གལ་ཏེ་ཨ་དེ་ཉིད་གསལ་བྱེད་མིན་ན་དབྱངས་ལ་དབྱངས་
ཞུགས་པ་བོད་བརྡར་མ་གྲགས་སོ། །ཨ་ཡིག་དབྱངས་ཡིན་པའི་རྒྱུ་མཚན་དུ་གོང་
དུ་བཤད་པའི་རྟགས་འཇུ ག་གི་རྩ་བ་ལས་ཆེས་གསལ་བར་ར་འཕྲོད་བྱུང་ཡོད།
དཔེར་ན། གྲངས་ལ་མཚོན་ན་ ༢༢ ལ་གཉིས་གཉིས་ཡོད་ཅིང་། གཉིས་སྔ་མས་
བཅུ་གནས་མཚོན་པས་ཉི་ཤུ་མཚོན་པ་དང་། གཉིས་ཕྱི་མས་གཅིག་གནས་མཚོན་
པས་གཉིས་རྐྱང་པ་མཚོན་པའི་གནས་སྐབས་མི་འདྲ་བ་གཉིས་ཡོད་པ་དང་སྒོ་ཀུན་
ནས་མཚུངས་པར་སེམས་སོ།།
དབྱངས་རྣམས་ངག་འདོན་བྱེད་པའི་ཚེ་དབྱངས་རང་ལྡོག་གསལ་བྱེད་ཀ་ལྟ་བུ་
ལ་འཇུག་པ་ན་ཀ་དང་། ཀི་ཀུ་ཀེ་ཀོ་བཅས་འདོན་པ་ཡིན། འོན་ཀྱང་ཚེག་བར་གཅིག་
གི་ནང་དུ་དབྱངས་གཉིས་ཡོད་ན་ཀློ ག་ལ་ཡང་ཁྱད་པར་ཆེན་པོ་ཡོད་པ་མ་ཟད་རིང་
ཆ་ཡང་འདོན་དགོས་པ་ཡིན། དེ་ལྟར་ཚེག་བར་གཅིག་གི་ནང་དུ་དབྱངས་གཉིས་
ལྡན་ན་ངེས་པར་དུ་རྗེས་འཇུག་འ་ཡིག་དགོས་པ་ཡིན། དཔེར་ན། ཀའི། པའི།
ཀིའི། རིའི། ཀིའུ། མིའུ། ཀིའོ། མིའོ། །ཀའུ། སྒའུ། ཀུའི། སུའི། ཀུའུ། ཧུའུ།
ཀུའོ། །ཆུའོ། །ཀེའི། མེའི། ཀེའུ། ཁྱེའུ། ཀེའོ། །ཞེའོ། །ཀའོ། །རའོ། །ཀོའི།
མགོའི། ཀོའོ། ཁོའོ་བཅས་ཡིན། གོང་གསལ་དབྱངས་ཀྱི་སྒྲིག་སྟངས་ལས་གཞན་
པའི་དབྱངས་གཉིས་ཅན་གྱི་བོད་བརྡའི་ཚེག་བར་མེད་པས་ཁྱབ། དཔེར་ན་ཚེག་བར་
གཅིག་ཏུ་གི་གུ་སྔོན་དང་འགྲེང་བུ་རྗེས་ཅན། ཞབས་ཀྱུ་སྔོན་དང་འགྲེང་བུ་རྗེས་
ཅན། ཨ་ཅན་སྔོན་དང་འགྲེང་བུ་རྗེས་ཅན། ན་རོ་སྔོན་དང་ཞབས་ཀྱུ་རྗེས་ཅན།
ཚེག་བར་གཅིག་ཏུ་འགྲེང་བུ་གཉིས་ཅན་བཅས་ཀྱི་ཚེག་བར་བོད་ཀྱི་བརྡ་ཆད་ལ་མི་



I
170 བོད་ཀྱི་བརྡ་སྤྲོད་ནག་ཊིཀ
སྲིད་པ་ཡིན། འོ་ན་མཁྱེན་དང་ཀོ་ཤི་ཀ་ལྟ་བུ་ལ་འགྲེང་བུ་གཉིས་ཅན་མངོན་སུམ་
དུ་ཡོད་དོ་ཞེ་ན། མཁྱེན་མཁྱེན་ཞེས་མཁྱེན་གཉིས་བསྡུས་པ་ལ་མཁྱེན་འགྲེང་བུ་
གཉིས་ཅན་བྱུང་བ་ལས་མཁྱེན་རང་ལྡོ ག་ལ་འགྲེང་བུ་གཉིས་ཡོད་པའི་དོན་མིན།
ཀོ་ཤི་ཀའི་ཀོ་ལ་ན་རོ་གཉིས་ཅན་འབྱུང་བ་ནི་བོད་ཀྱི་བརྡ་ཆད་མིན་པ་ཆེས་གསལ་
ལོ༑ ༑ཤེར་ཕྱིན་བརྒྱད་སྟོང་དུ་ལྷའི་དབང་པོ་བརྒྱ་བྱིན་ལ་ཀོ་ཤི་ཀའི་མཚན་ནས་
འབོད་པ་ནི་ལེགས་སྦྱར་གྱི་སྐད་དོད་དོ། །གཞན་ཡང་ན་རོ་སྔོན་དང་ཞབས་ཀྱུ་
རྗེས་ཅན་གྱི་ཡི་གེ་མེད་ན། ངག་སྒྲོན་དུ་ཀོའུ་ཤི་ཀ་ཞེས་མི་འབྱུང་ངམ་ཞེ་ན།
དེ་ཉིད་ཀྱི་འགྲེལ་པ་ཚིག་གསལ་ལས། །
. རྒྱ་སྐད་ལ་ཀོ་ཤི་ཀ་ཡོད་པ་སྒྲ་ཟུར་ཕྱིན་པའི་ཆེད་སྣ་རུ་གཅིག་གི་དོད་འུ་
སྦྱར་བ་སྔགས་ཀློག་ཐབས་དང་། ཞེས་འབྱུང་ངོ༌།།༡༡
གཞན་ཡང་ཡིག་བཤད་མཁས་པའི་ཁ་རྒྱན་ལས།
དེར་མ་ཟད་རྒྱ་སྐད་འགའ་ཞིག་འདོན་བདེ་བའི་སླད་དུ་བོད་སྐད་དང་
མཐུན་པར་བཟོས་པ་ཡང་སྣང་སྟེ། དཔེར་ན། གུ་རུ། ཛམབུབྲྀཀྵ། ཛམ་
བྷ་ལ། གོ་ཏ་མ་སོགས་ལེགས་སྦྱར་གྱི་སྐད་དངོས་ཡིན་ཡང་། དེ་རྣམས་
བོད་སྐད་འ་ཡིག་གིས་འཕུལ་བ་ལྟར་ཀློག་དགོས་ཚུལ་ཤེས་པའི་ཕྱིར་དུ།
དེ ་དག་གི་མིང་ཡིག་དང་པོར་འགུ་རུ། འཛམ་བུ་པྲིཀྵ། འཛམ་བྷ་ལ།
འགོའུ་ཏ་མ་ཞེས་པའི་འ་ཡིག་གིས་འཕུལ་བའང་མཁས་པའི་བརྡའ་ལས་
བྱུང་བས་དགོས་པ་ཅན་དུ་ཤེས་པར་བྱོས་ཤིག།༡༢
ཅེས་གསུངས་ཡོད། དབྱངས་ཨོ་དང་ཨུ་ལ་རྗེས་འཇུག་ ལ་ ཞུགས་ན་དེང་
གི་སྐད་དུ་ཨོ་དེ ཨོལ་དུ་འགྱུར་བ་བཀའ་མོལ་ལྟ་བུ་དང་། དབྱངས་ཨུ་དེ ་ཨུལ་



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 171
དུ་འགྱུར་བ་དབུལ་པོ་ལྟ་བུ་འདོན་པ་ཡིན། དེ་བཞིན་རྗེས་འཇུག་ད་དང་། ན།
ས་བཅས་མིང་གཞི་ཞབས་ཀྱུ་དང་ན་རོ་ཅན་གྱི་རྗེས་སུ་ཞུགས་པ་ན་ཨོལ་དང་ཨུལ་
གྱི་སྒྲ་དང་རྗེས་སུ་མཐུན་པ་འདོན་དགོས་པ་ཡིན། དཔེར་ན། བོད་དང་། བོན་དང་།
བོས་ལྟ་བུའོ།།
༈ བོད་བརྡའི་གསལ་བྱེད་སུམ་ཅུ་རང་གི་ང་རོ་དབྱུང་ཚུལ་མཐུན་པའི་ཆ་ནས་
བཞི་ཚན་དུ་སྡེ་པར་འབོད་པས་སྡེ་པ་ཕྱེད་དང་བརྒྱད་ཡོད། སྡེ་པ་ཕྱེད་དང་བརྒྱད་
ཅེས་པ་ནི་སྡེ་པ་བདུན་དང་ཕྱེད་ཀའི་དོན་ཡིན། དེང་སང་ཐ་སྙད་འདི་རིགས་བེད་
སྤྱོད་ཤིན་ཏུ་ཉུང་བའི་རྐྱེན་གྱིས་གསར་བུ་བ་རྣམས་ནས་དམིགས་བསལ་དོ་སྣང་
ཆེ་བ་དགོས་པ་ཡིན། ཀ་ཁ་ག་ང་ནི་སྡེ་པ་དང་པོ་དང་། འདི་ལ་ཀ་སྡེ་ཡང་ཟེར།
དེ་བཞིན་ཅ་སྡེ་དང་། ཏ་སྡེ། པ་སྡེ། ཙ་སྡེ། ཞ་སྡེ། ར་སྡེ། ཧ་སྡེ་སྟེ་སྡེ་པ་ཕྱེད་
དང་བརྒྱད་ཡིན་ནོ། །སྡེ་པ་དང་པོ་ལྔ་ཡི་དང་པོ་ལྔ་རྣམས་སྒྲ་རྩོལ་དྲག་པ་དང་།
གཉིས་པ་ལྔ་རྣམས་སྒྲ་རྩོལ་རན་པ་དང་། ལྷག་མ་གསལ་བྱེད་ཉི་ཤུ་རྣམས་སྒྲ་རྩོལ་
ཞན་པས་གོ་རིམ་བཞིན་དུ་ཕོ་དང་། མ་ནིང་། མོ་ཞེས་ཟེར་བ་ཡིན།།
རྒྱལ་རབས་གསལ་མེར་གསལ་བྱེད་སུམ་ཅུ་ལས་དགུ་ལ་རྐང་པ་ཅན་གྱི་ཡི་གེ་
ཞེས་བཤད་ཡོད། །དེ་དག་ནི། ཀ་དང་ག་ཉ་ཏ་ད་ན་ཞ་ཤ་ཧ་བཅས་ཡིན། འོ་ན་ཀ་
དང་ཉ་བཞིན་དུ་ཁ་དང་ཇ་ཛ་ར་བཅས་ལ་ཡང་རྐང་པ་ཅན་གྱི་ཡི་གེ་ཞེས་ཅིའི་ཕྱིར་
མི་ཟེར་ཞེ་ན། དེ་དག་རྐང་པ་ཙམ་ཡོད་པར་སྣང་ཡང་དབུ་ཅན་གྱི་ཡིག་གཟུགས་
སུ་འབྲི་བ་ན་དེ་དག་གི་རྐང་པ་ནི་གོང་དུ་རྐང་པ་ཅན་གྱི་ཡི་གེ་རྣམས་ལས་ཅུང་ཟད་
ཐུང་བར་དགོངས་སོ། །གཞན་དུ་ན་རྒྱུ་མཚན་འཐད་ལྡན་ཞིག་རྙེ ད་པར་དཀའ།
གཞན་ཡང་དེ་ཉིད་དུ། ཀ་དང་ཁ་ཅ་ཆ་ཇ་ཉ་ཏ་ཐ་པ་ཕ་ཙ་ཚ་ཛ་ཝ་ཞ་ཟ་ཡ་ཤ་ཧ་ཨ་
བཅས་ལ་ཡི་གེའི་གཙོ་བོ་ཉི་ཤུ་ཞེས་གསུངས་ཡོད། ཡོངས་གྲགས་སུ་འདི་དག་ལ་



172 བོད་ཀྱི་བརྡ་སྤྲོད་ནག་ཊིཀ
མིང་གཞི་རྐྱང་པ་ཉི་ཤུ་ཟེར་རོ། །ཡང་དེ་ཉིད་ལས། ཝ་ནི་མེད་ཀྱང་རུང་བའི་ཡི་
འབྲུ་གཅིག་ཅེས་གསུངས་ཡོད་ཀྱང་ཝ་ལས་གྲུབ་པའི་ཚིག་འབྲུ་ཇི་སྙེད་ཅིག་ཡོད་
དཔེར་ན། ཝ་སྐྱེས། ཝ་ཁ། ཝ་ལེར། ཝ་མོ། ཝ་ཞྭ། ཝ་ལྤགས། ཝ་སྡེ ། ལི་ཝ
ཕ་ཝང་། པི་ཝང་། ཝ་ཟུར་ལ་སོགས་པ་ལྟ་བུའོ།།
ཕ་མ་བུ་ཚའི་ཡི་གེ་བཤད་པ་ལ་རྒྱལ་རབས་གསལ་མེའི་ལུགས་ཤིག་དང་
གེའི་བཤད་པ་རིག་པའི་སྒོ་འབྱེད་གཉིས་ལས། དང་པོའི་ལུགས་ནི་འདི་ལྟ་
ཡི་གེ་བ་བཅུ་དྲུག་ལ། ཀ་དང་ག་ང་ཅ་ཇ་ཉ་ཏ་ད་ན་པ་བ་མ་ཙ་ཛ་ལ་ཧ་བཅས་སོ་
ཡི་གེ་མ་ནི་བདུན་དུ་བཅོས། ཀ་ག་བ་ཟ། ཀུན་གྱི་མ་ནི་ར་ལ་ས་བཅས་སོ། །དེར་
མཚན་བགྲངས་མི་འདུག་ཀྱང་འོག་ཏུ་སྡེབ་སྦྱོར་བསྒྲིག་པའི་གཞི་མ་དང་ཐོན་མི་
མདོ་རྫིའི་སྒྲ་མདོ་བྱ་བ་ཡོད་ཀྱིས་དེ་དག་ལ་གཟིགས་ཤིག་ཅེས་ཞལ་འཕང་མཛ
ཡོད། ཡི་གེ་བུ་བཅུ་དྲུག་ཏུ་མ་ནིང་གི་ཡི་གེ་གཅིག་ཀྱང་མེད། ལུགས་གཉིས་པ་
ཡིག་བཤད་མཁས་པའི་ཁ་རྒྱན་ལས།
ཨ་ཡིག་ལ་ནི་མའི་ཡི་གེ་ཞེས་བྱ་སྟེ། ཡི་གེའི་བཤད་པ་རིག་པའི་སྒོ་
འབྱེད་ལས། ཡི་གེའི་མ་ནི་ཨ་ཡིན་ནོ། །ཨ་ནི་རང་ཉིད་བརྗོད་རུང་
བས། །སེང་གེ་ལྟ་བུར་ཨ་ཞེས་བྱ། །ཞེས་གསུངས་པ་ལྟར། བུ་ཡིག་སྟེ་
གསལ་བྱེད་གཞན་རྣམས་ཀྱི་གདངས་ཀྱི་འབྱུང་ཁུངས་ལྟ་བུ་ཡིན་ཞིང་།
མི་རྣམས་ཀྱང་མའི་མངལ་ནས་སྐྱེ་དུས་ཐོག་མར་ཨ་ཞེས་པའི་སྒྲ་འབྱིན་
པར་བྱེད་དོ། །ཕ་ཡིག་ནི་ཨ་བོར་བའི་གསལ་བྱེད་ལྷག་མ་ཉེར་དགུ་པོ་
ལ་ཟེར་ཏེ། དོན་སྟོན་པར་བྱེད་པའི་བྱེད་པོ་གཙོ་བོ་ཡིན་པས་ན་དེ་ལྟར་
བརྗོད། བུ་ཡིག་ལ་སྟེང་ན་ཞྭ་ལྟར་མཛེས་པའི་ཡི་གེ་གསུམ་སྟེ། གུག་གུ་
འགྲེང་བུ་རྣ་རུ་གསུམ། འོག་ན་གདན་ལྟར་མཛེས་པའི་ཡི་གེ་གསུམ་སྟེ།



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 173
ཞབས་ཀྱུ་ཡ་བཏགས་ར་བཏགས་གསུམ་མོ། །དེ་དག་ལ་བུ་ཡིག་ཅེས་བྱ་
སྟེ ༑ ཕ་མའི་ཡི་གེ་ལ་ཕར་ལྟོས་ཤིང་གདགས་སུ་རུང་ལ། ཕ་མའི་ཡི་གེ་
རྣམས་དེ་དག་ལ་ཚུར་མི་ལྟོས་ཤིང་གདགས་སུ་མེད་པས་སོ།།༡༣
ཞེས་གསལ། སྨྲ་སྒོ་ན་ཡང་ཨ་ནི་ཡི་གེ་ཐམས་ཅད་ཀྱི་ཕྱི་མོ་ཡིན་པ་བཤད་ཡོད།
དེ་ཉིད་ལས།
དྲང་པོ་ལ་སོགས་པའི་ངག་འདི་བདུན་ནི་ངག་གི་འདུ་བྱེད་ཀྱི་རྩ་བ་
ཡིན་ཏེ། དེ་ལ་དྲང་པོ་ནི ཨའོ། །བསྒྲེངས་པ་ནི ་ཨེའོ། །བཀུག་པ་ནི་
ཨིའོ། །བསྟོད་པ་ནི་ཨོའོ། །སྨད་པ་ནི་ཨུའོ། །བསྒྲིམས་པ་ནི་རིའོ།།
ཀློད་པ་ནི་ལོའོ། །དེ་ལ་ང་རོ་བདུན་ནི་ངག་ཐམས་ཅད་ཀྱི་མཚན་ཉིད་
ཡིན་ཏེ། རང་བཞིན་གྱི་ཡི་གེ་ཡིན་ནོ། །ཀ་ལ་སོགས་པ་བརྗོད་པའི་
ཡིག་འབྲུ་ཐམས་ཅད་ཀྱང་འདི་ལས་འབྱུང་ངོ༌། །དེ་ཡང་ཨ་ཨི་ཨུ་
གསུམ་ནི་རྩ་བའོ། །ལྷག་མ་ནི་ཕན་ཚུན་སྦྱར་བའོ། །ཇི་ལྟར་ཞེ་ན།
ཨ་དང་ཨི་སྦྱར་བ་ནི་ཨེ་ཡིན་ནོ། །ཨ་དང་ཨུ་སྦྱར་བ་ནི ་ཨོ་ཡིན་ནོ།།
ཨི་ཉིད་བསྒྲིམས་ཤིང་ཚེག་དྲག་དང་སྦྱར་བ་ནི་རཾ ་ཡིན་ནོ། །ཨི་ཉིད་
ཀློད་དེ་འདྲེན་པའི་དོན་ནི་ལཾ་ཡིན་ཏེ། དེའི་ཕྱིར་ཕན་ཚུན་སྦྱར་བའོ།།
ཀ་ལ་སོགས་པའི་ཡིག་འབྲུ་རྣམས་ལ་ཡང་རྩ་བ་དང་ཕན་ཚུན་སྦྱར་བ་
ཡོད་དེ། །ཡ་ནི་ཨི་དང་ཨ་སྦྱར་བའོ། །ཝ་ནི་ཨུ་དང་ཨ་སྦྱར་བའོ།།
ར་དང་ལ་ནི་གོང་དུ་བསྟན་པ་ཉིད་དོ། །ཤ་ཥ་ས་གསུམ་ནི་ར་དང་མཐུན་
ཏེ་ཚེག་དྲག་དང་སྦྱར་བའོ། །ང་ཉ་ཎ་ན་མ་འདི་ལྔ་ནི་སྣ་དང་ལྡན་པ་སྟེ།
ཨོཾ་ཞེས་བྱ་བར་འདུས་སོ། །དེས་ན་རེ་ཞིག་རྩ་བའི་ཡི་གེ་ཉི་ཤུ་རྩ་ལྔ་



174 བོད་ཀྱི་བརྡ་སྤྲོད་ནག་ཊིཀ
ཡིན་ནོ། །དེ་དག་ལ་ཡང་ག་ལ་སོགས་པ་གསུམ་པ་རྣམས་ནི་ཀ་ལ་སོགས་
པ་དང་པོ་དང་པོ་རྣམས་དང་ཨ་ལྡན་པ་ཡིན་ནོ། །གྷ་ལ་སོགས་པ་བཞི་
པ་རྣམས་ནི་ག་ལ་སོགས་པ་གསུམ་པ་རྣམས་ལ་ཧ་དང་ལྡན་པ་ཡིན་ཏེ།
དེས་ན་རྩ་བའི་ཡི་གེ་བཅུ་གཅིག་གོ ཁ་ལ་སོགས་པ་གཉིས་པ་རྣམས་
ཀྱང་ཀ་ལ་སོགས་པའི་སྒྲའི་ཆ་དང་ཁོང་ནས་འབྱུང་བའི་སྒྲའི་ཆ་ཡོད་པ་
སྟེ༑ དེ་ལྟར་ན་རྩ་བའི་ཡི་གེ་ནི་ཨ་ཀ་ཙ་ཊ་ཏ་པ་ཧ་འདི་རྣམས་ཡིན་ནོ།།
དེ་དག་གི་རྩ་བ་ཡང་ཨ་ཡིན་ནོ། །དེའི་ཕྱིར་ཨ་ནི་ཡི་གེ་ཐམས་ཅད་ཀྱི་
ཕྱི་མོ་ཡིན་ནོ།།༡༤
ཞེས་གསལ། གོང་གསལ་སྨྲ་སྒོར་བཤད་པའི་ཡ་ནི་ཨི་དང་ཨ་སྦྱར་བའོ། །ཞེས་
སོགས་ཀྱི་གོ་དོན་ནི་ལེགས་སྦྱར་གཞུང་གི་མཚམས་སྦྱོར་སྐབས་སུ་ཨ་ཐུང་
གཅིག་དང་ཨཱ་གཞན་རིང་ཐུང་གང་རུང་ཞི ག་འཕྲད་པ་ན་ཨཱ་རིང་པོར་འགྱུར།
དེ་བཞིན་ཨི་ཐུང་གཅིག་དང་ཨཱི ་གཞན་རིང་ཐུང་གང་རུང་ཞིག་ཕྲད་པ་ན་ཨཱི ་རིང་
པོར་འགྱུར། ཨུ་ཐུང་གཅིག་དང་ཨུ་གཞན་རིང་ཐུང་གང་རུང་ཞིག་འཕྲད་པ་ན་
ཨཱ་རིང་པོར་འགྱུར། རྀ་ཐུང་གཅིག་དང་རོ་གཞན་རིང་ཐུང་གང་རུང་ཞིག་འཕྲད་
པ་ན་རྭ་རིང་པོ་འགྱུར།།
ཨ་དང་ཨི་རིང་ཐུང་གང་རུང་ཞིག་འཕྲད་པ་ན་ཨེ་རུ་འགྱུར། དེ་བཞིན་ཨཱ་
དང་ཨི་རིང་ཐུང་གང་རུང་ཞིག་འཕྲད་པ་ན་ཡང་ཨེ་རུ་འགྱུར། ཨ་དང་ཨུ་རིང་
ཐུང་གང་རུང་ཞིག་འཕྲད་པ་ན་ཨོ་རུ་འགྱུར། དེ་བཞིན་ཨཱ་དང་ཨུ་རིང་ཐུང་གང་
རུང་ཞིག་འཕྲད་པ་ན་ཡང་ཨོ་རུ་འགྱུར། ཨ་རིང་ཐུང་གང་རུང་ཞིག་དང་ཨེ་ཆེ་
ཆུང་གང་རུང་ཞིག་འཕྲད་པ་ན་ཨེ་རུ་འགྱུར། ཨ་རིང་ཐུང་གང་རུང་ཞིག་དང་།
ཨོ་ཆེ་ཆུང་གང་རུང་ཞིག་འཕྲད་པ་ན་ཨོ་རུ་འགྱུར།།



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 175
ཨི་རིང་ཐུང་གང་རུང་ཞིག་གི་ཕ་རོལ་དུ་ཨ་ཡོད་ན་དེ་ཉིད་ཡ་རུ་འགྱུར།
ཨུ་རིང་ཐུང་གང་རུང་ཞིག་གི་ཕ་རོལ་དུ་ཨ་ཡོད་ན་དེ་ཉིད་ཝ་རུ་འགྱུར། རྀ་རིང་
ཐུང་གང་རུང་ཞིག་གི་ཕ་རོལ་དུ་ཨ་ཡོད་ན་དེ་ཉིད་ར་རུ་འགྱུར། ལཾ་རིང་ཐུང་གང་
རུང་ཞིག་གི་ཕ་རོལ་དུ་ཨ་ཡོད་ན་དེ་ཉིད་ལ་རུ་འགྱུར།།
ཀ་དང་ཥ་འཕྲད་ན་གླུ་རུ་འགྱུར།
ཛཱ་དང་ཉ་འཕྲད་ན་ཚྭ་རུ་འགྱུར། །
ཀ་དང་ཝ་འཕྲད་ན་ཀཱ་རུ་འགྱུར།
རྭ་དང་མ་འཕྲད་ན་རྨ་རུ་འགྱུར།
མ་དང་ར་འཕྲད་ན་མ་རུ་འགྱུར།
ཏ་དང་ར་འཕྲད་ན་ཏྲ་རུ་འགྱུར།
ད་དང་ར་འཕྲད་ན་དྲ་རུ་འགྱུར།
ཀ་དང་ར་འཕྲད་ན་ཀྲ་རུ་འགྱུར།
པ་དང་ཏཱ་ཡ་འཕྲད་ན་རྐྱལ་འགྱུར།
དེ་ལྟར་ན་དབྱངས་ཀྱི་འཚམས་སྦྱོར་གྱི་སྐབས་སུ།
ཨེ + ཨ
[༢ ཨོ + ཨ
|༣ ཨི + ཨ་
ཨཡ + ཨ
|
ཨཝ +
ཨ
ཨཡ +ཨ
ཨཡ།
|
ཨཝ།
 །
ཨཱཡ།



176 བོད་ཀྱི་བརྡ་སྤྲོད་ནག་ཊིཀ
ཨཝུ།
ཨཡེ།
ཨཱཡཱ + ཨོ
ཨཱཝཱ།
༤ ཨོ + ཨ [༥ ཨེ +ཨཱ ༦ ཨོ + ཨུ་
ཨཱཝཱ + ཨ ། ཨཡཱ + ཨཱ་ ， ཨཝཱ + ཨུ་
ཨཱཝ། | ཨཡཱ།
༧ ཨེ + ཨེ [༨ ཨོ + ཨེ [༩ ཨེ + ཨི་
ཨཡ + ཨེ་ ། ཨཝཱ + ཨེ་ ཨཱཡཱ + ཨཱི
ཨཝེ།
༡༠ ཨོ + ཨཱ ༡༡ ཨི + ཨོ |༡༢ ཨོ + ཨོ
ཨཱཝཱ + ཨུ་
， ཨཱཝཱ + ཨོ
ཨཱཡོ།
ཨཱཝོ།
ཨེ་ཨཡཱ་རུ་དང་། ཨོ་ཨཝ་རུ། ཨེ་ཨཱཡ་རུ། ཨོ་ཨཱཝ་རུ་འགྱུར་འགྲོ་བའི་མདོ་
ནི་ཨེཅོཉཡཝཱཡཱཝཡིན། ཡ་དང་ར་ལ་བཅས་ཀྱི་ཐད་སྨྲ་སྒོའི་ལྡེ་མིག་ཏུ།
དེ་བཞིན་དུ་ “ ཀྱ་ཁྱ་ ” དང་ “ ཀྲ་ཁྲ་ ” “ ཀླ་གླ་ ” ལྟ་བུ་གསལ་
བྱེད་ཀ་དང་ཁ་སོགས་ཀྱིས་མཚོན་པའི་ཀ་ཁ་སོགས་ལ་དབྱངས་ཕྱེད་ཡ་
དང་རུ་དང་ལའི་སྒྲ་ཅུང་ཐོན་པའི་སྒྲ་རྣམས་མཚོན་བྱེད་དུ་མགོ་ཅན་དང་
འདོགས་ཅན་གྱི་རྗེས་སྒྲུབ་ཀྱི་ཡི་གེ་བཅས་གཏན་འབེབས་བྱས་ཤིང་།།༡༥
ཞེས་གསལ། ཡ་ར་ལ་ཝ་བཞི་ལེགས་སྦྱར་གྱི་དབྱངས་ཡི ག་མཚམས་སྦྱོར་
སྐབས་བྱུང་བ་ནི་ཁོ ང་གི་མཚམས་སྦྱོར་དཔེ་མཚོན་རྣམས་ལས་གསལ་ཞིང་།
ཡ་དང་ར་དང་ལ་བཅས་ལ་དབྱངས་ཕྱེད་དུ་བཤད་པ་ནི་ལེགས་སྦྱར་གྱི་མཚམས་
སྦྱོར་ཁོ་ནའི་དབང་གིས་བཤད་པ་ལས་གསལ་བྱེད་ཀྱི་མཚམས་སྦྱོར་སྐབས་འདི་
༡༥



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 177
དག་ལ་དབྱངས་ཕྱེད་ཀྱི་ཐ་སྙད་ཀྱང་མི་འཇུག་ཅིང་བོད་སྐད་དུ་དབྱངས་ཀྱི་
མཚམས་སྦྱོར་བཤད་དུ་མེད་ན་ཡ་དང་ར་དང་ལ་བཅས་དབྱངས་སུ་འགྱུར་བའི་
གནས་སྐབས་ཤིག་གཏན་ནས་མེད་པར་བརྟེན་འདི་དག་ལ་དབྱངས་ཕྱེད་ཀྱི་འགྲེལ་
བརྗོད་བོད་སྐད་ཀྱི་ལུང་དུ་བསྟན་པའི་བསྟན་བཅོས་ནང་མ་བྲིས་ན་བདེ་བ་ཡིན།
ཀྱ་སོགས་བཞི་པོར་གང་ཞིག་དབྱངས་ཡོད་པ་དེ་ནི་ཨ་ཉིད་ལས་མ་འདས་སོ།།
གསལ་བྱེད་ཀྱི་ཀློ ག་འདོན་ལ་ཆེས་ཐོག་མ་ནས་སྦྱངས་པ་རྨད་དུ་བྱུང་བ་ཞིག་
མ་བྱུང་བའི་དབང་གིས་མངའ་རིས་ཁུལ་དུ་དབང་ལ་ཨང་དང་། ཨ་མདོ་ཁུལ་དུ་
བོད་ལ་ཝོད། དབུས་ཁུལ་དུ་བྲོས་ལ་བོས། ཁམས་ཁུལ་དུ་སྤྱང་པོ་ལ་ཤོང་པོ་ཞེས་
པའི་ཀློག་འདོན་བྱུང་བ་ཡིན། འདི་ལྟར་དུ་འབོད་ཀྱང་ད་དུང་ཁྱད་ཆོས་སུ་ངོམས་
པ་ནི་བཞད་གད་ཀྱི་གནས་སོ། །དེ་ཡང་མུ་ཏིག་ཕྲེང་མཛེས་ལས།
དེས་ན་ཡི་གེ་དེ་རྣམས་སོ་སོར་ཀློག་པའི་ཚེ་སོ་སོའི་གནས་དང་བྱེད་པ་
དང་རྩོལ་བ་རྣམས་དང་མཐུན་པ་ཞིག་གལ་ཆེ་ཞིང༌། གསལ་བྱེད་ལ་
དབྱངས་ཡིག་སྦྱོར་བའི་ཚེའང་། ཀ་ལྟ་བུ་མགྲིན་པའི་སྐྱེ་གནས་ཅན་ལ་
ཨི ་ཨེ་མཚོན་བྱེད་གི་གུ་དང་འགྲེང་བུ་སྦྱར་བས་རྐན་གྱི་སྐྱེ་གནས་དང་
ལྡན་པར་འགྱུར་བ་སོགས་ཤེས་པར་བྱས་ནས་དེ་དང་མཐུན་པའི་ཀློ ག་
ཚུལ་ཐོན་པ་དགོས་སོ། ཁྱད་པར་དབྱངས་སྦྱར་བའི་ཀློག་ཚུལ་ནི་དག་པ་
ཤིན་ཏུ་གཅེས་པར་མཐོང་སྟེ། ཁམས་ཕྱོགས་ཀྱི་ཡུལ་གྲུ་འགའ་རེ་ན་ན་
རོ་དང་འགྲེང་བུ་ཡོད་མེད་ཀྱི་ཀློག་ཚུལ་ཐམས་ཅད་དུ་མི་འབྱུང་བ་དང་།
འགའ་ཞིག་ན་ཞབས་ཀྱུ་དང་ན་རོ་ཀློག་ཚུལ་གཅིག་ཏུ་བྱེད་པ་སོགས་ཀྱིས་
མཚོན་མ་དག་པར་འདོན་པ་མང་ཞིང་། དེས་ཡི་གེ་འབྲི་བ་ནའང་མ་དག་
པ་ཁོ་ནར་འགྱུར་བའི་ཕྱིར་རོ།།༡༦



178 བོད་ཀྱི་བརྡ་སྤྲོད་ནག་ཊིཀ
ཞེས་གསལ། སྤྱིར་བཏང་དབྱངས་རྣམས་མོ་དང་གསལ་བྱེད་རྣམས་ཕོར་བཞག་
པ་ནི་སྒྲ་རྩོལ་ཆེ་ཆུང་ཁོ་ནའི་དབང་དུ་བྱས་པ་ཡིན་ལ། ལུང་སྟོན་པ་སུམ་ཅུ་པ་
དང་རྟགས་ཀྱི་འཇུག་པའི་རྣམ་འགྲེལ་ལེགས་བཤད་སྣང་བྱེད་ནོར་བུར། དབྱངས་
གསལ་གཉིས་ལ་ཐབས་ཤེས་ཀྱི་ཆའི་སྒོ་ནས་བཞག་པ་ནི་སྒྲ་རིག་པ་ལ་མི་མཁོ་བའི་
བཤད་པ་ཉག་ཅིག་ཏུ་ཟད། སུམ་ཅུ་པའི་རྣམ་བཤད་ཀུན་བཟང་དགོངས་རྒྱན་ལས།
རྣམ་གླི ང་པས། ཨཱ་ལི་ཤེས་རབ་ཀྱི་ཆ་དང་། ཀཱ་ལི་ཐབས་ཀྱི་རང་བཞིན་ཞེས་
བཤད་པ་ཡང་ཐུན་མོང་བའི་རིག་གནས་ཀྱི་སྐབས་སུ་གསང་སྔགས་ཀྱི་མཚོན་དོན་
འཆད་པ་སྐབས་སུ་མ་བབ་ཅིང་། གཞུང་དོན་རྟོགས་པ་ལ་ཅུང་ཟད་ཀྱང་མི་མཁོའོ།།
ཞེས་གསུངས་པ་ལྟར་ཐུགས་མད་དོ། །དབྱངས་གསལ་ལ་ཐབས་ཤེས་དང་སྦྱར་བའི་
བཤད་པ་དེ་ནི་གསང་སྔགས་ནང་ནས་ཀྱང་བདེ་མཆོག་ལྟ་བུའི་གསང་སྔགས་བླ་མེད་
ཀྱི་རྒྱུད་དུ་གསུངས་ཡོད།།
དེང་གི་དུས་སུ་ང་ཚོ་ཚང་མས་སྤྲེལ་ལད་ལ་སྤེལ་ལད་དང་། ཕྱོགས་སྤྲང་ལ་
ཕྱོགས་སྤང་ཞེས་ངག་ནས་འདོན་བཞིན་དུ་ཕྱི་མ་གཉིས་ཀློ ག་སྟངས་མ་འགྲིགས་
པ་དང་། དང་པོ་གཉིས་ཀློ ག་སྟངས་འགྲིགས་པར་སེམས་ཀྱི་ཡོད་ཀྱང་། ངོས་
ནས་བསམ་གཞིག་བྱས་སྐབས་དང་པོ་གཉིས་ཀློག་སྟངས་སྒྲ་ཟུར་མ་ཕྱིན་པ་དང་
ཕྱི་མ་གཉིས་ཀློག་སྟངས་ཟུར་ཕྱིན་པ་ལྟ་བུ་ཞིག་སྣང་གི་འདུག །གང་ཡིན་ཟེར་ན།
ཚེག་ཁྱིམ་ཞིག་ངག་འདོན་བྱེད་སྐབས་མིང་གཞིའི་སྒྲ་དེ་གཙོ་ཆེ་ཤོས་ཡིན་པ་ལ་
དོགས་པ་མེད་པས། གོང་གསལ་ཚེག་ཁྱིམ་གཉིས་ཀྱི་མིང་གཞི་ནི་སྡེ་པ་བཞི་པའི་
གསལ་བྱེད་དང་པོ་པ་ཡིག་ཡིན་པར་བརྟེན་ངག་འདོན་བྱེད་སྐབས་གཉིས་པ་འཐད་
ལ་དང་པོ་མི་འཐད་ཅེས་བརྗོད་པར་ཐལ། ད་དུང་ཡང་བློ་ལྡན་རྣམས་ཀྱིས་བརྟག་
པར་འཚལ།།



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 179
༈ གསལ་བྱེད་སུམ་ཅུ་ལས་སྔོ ན་རྗེས་མིང་གསུམ་གྱི་དབྱུང་སྟངས་ནི།
སྐབས་འདི ར་བཤད་པའི་མིང་གཞི་ནི་གསལ་བྱེད་སུམ་ཅུའི་རང་ལྡོ ག་ལ་ཟེར་བ་
ཡིན། དེས་ན་མིང་གཞི་ཡི་གེ་སུམ་ ༨ ཀསལ་བྱེད་སུམ་ཅུ་གཉིས་དོན་གཅིག་
མིང་གི་རྣམ་གྲངས་ཡིན། དེ་དག་ལས་གསལ་བྱེད་བཅུ་ནི་གསལ་བྱེད་སུམ་ཅུ་
མཐའ་དག་གི་རྗེས་སུ་ཚེག་བར་གཅིག་གི་ནང་དུ་འཇུག་པས་ན་རྗེས་འཇུག་བཅུ་
ཟེར་བ་ཡིན། དེ་དག་ནི། ག་དང་ང་ད་ན་བ་མ་འ་ར་ལ་ས་བཅས་ཡིན།།
རྩ་བ་ལས། ཀཱ་ལི་ཕྱེད་དང་བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལས།།
དང་པོ་གསུམ་པ་བཞི་པ་ཡི། །མས་གཉིས་དྲུག་པའི་གསུམ་པ་དང་། །བདུན་པ་ལ་
ནི་ཤ་མ་གཏོགས། །རྗེས་འཇུག་ཡི་གེ་བཅུ་རུ་འདོད། །ཅེས་པ་སྟེ། ཀཱ་ལི་སུམ་
ཅུ་པོ་སྡེ་པ་བཞི་བཞི་དག་ཏུ་ཕྱེ་བ་ལས། སྡེ་པ་དང་པོ་ཀ་སྡེ་དང་། གསུམ་པ་ཏ་སྡེ།
བཞི་པ་པ་སྡེ་བཅས་ཀྱི་མས་ཀྱི་ཡི་གེ་གཉིས་གཉིས་ཏེ། ག་ང་། ད་ན། བ་མ།
བཅས་དང་། དྲུག་པ་ཞ་སྡེའི་གསུམ་པ་འ་ཡིག་དང་། བདུན་པ་ར་སྡེའི་ཤ་མ་
གཏོགས་ཏེ་ལྷག་མ་ར་དང་ལ་ས་བཅས་བཅུ་པོ་ནི་མིང་གཞིའི་རྗེས་སུ་འཇུག་པའི་ཡི་
གེ་བཅུ་པོ་དེ་ཡིན། དཔེར་ན། མིང་གཞི་ཀ་ལྟ་བུ་ལ་མཚོན་ན་རྗེས་འཇུག་བཅུའི་
དཔེར་བརྗོད་ནི་འདི་ལྟ་སྟེ། ཀག །ཀང་། ཀད། ཀན། ཀབ། ཀམ། དཀའ། །
ཀར། ཀལ། ཀས་བཅས་སོ། །མིང་གཞི་ཀ་སོགས་གང་རུང་ལ་རྗེས་འཇུག་གང་
རུང་ཞུགས་པ་ན་སྒྲ་གདངས་ལ་འགྱུར་བ་ཐེབས་པ་ནི་ཆེས་གསལ་ལ། དེ་དག་ལས་
རྗེས་འཇུག་ད་དང་། ན། ལ། ས་བཅས་མིང་གཞི་གང་རུང་ལ་ཞུགས་པ་ན་འགྲེང་
བུ་མེད་བཞིན་དུ་ཡོད་པ་ལྟར་འདོན་དགོས་པ་ནི་དེང་གི་ཀློག་ལ་ཡོངས་གྲགས་དང་
མ་དག་པར་མི་བརྩི། དཔེར་ན། ཀད་ལ་ཀེད་དང་། ཀན་ལ་ཀེན། ཀལ་ལ་ཀེལ།
ཀས་ལ་ཀེས་བརྗོད་དགོས་པ་ལྟ་བུ་ཡིན།།



180 བོད་ཀྱི་བརྡ་སྤྲོད་ནག་ཊིཀ
འོན་ཀྱང་ཨ་མདོ་ལྟ་བུའི་ཡུལ་འགའ་རེ ་ན་ཀུན་འབྱུང་ལ་ཀུན་འབྱོང་དང་།
རེག་བྱ་ལ་རག་བྱ་འབོད་པ་ནི་ཀློག་འདོན་མ་དག་པ་ཁོ་ནར་ཟད། དེ་བཞིན་ཁམས་
སྐད་འགར་ཁང་པ་ལ་ཁོང་པ་དང་། རྐང་པ་ལ་ཀོང་པ། ཐབ་ཚང་ལ་ཐོའོ་ཚང་ཞེས་
འདོན་པ་སོགས་ནི་དབྱངས་ཀྱི་ཀློག་འདོན་ལ་སྦྱངས་པ་ཤིན་ཏུ་ཞན་པའམ་ཡང་ན་མ་
དག་རྒྱུན་འབྱམས་སུ་གནས་པ་འབའ་ཞིག་ཏུ་ཟད།། །
རྗེས་འཇུག་བཅུ་ལས་ལྔ་ནི་མིང་གཞིའི་ཡི་གེ་རྣམས་ཀྱི་རྗེས་སུ་འཇུག་པར་
མ་ཟད་དེ་དག་གི་སྔོན་དུའང་འཇུག་པས་ན་སྔོན་འཇུག་ལྔ་ཟེར་བ་ཡིན། དེ་དག་
ནི་ག་དང་ད་བ་མ་འ་བཅས་ཡིན། རྩ་བ་ལས། རྗེས་འཇུག་ཡི་གེ་བཅུ་ཉིད་ལས།།
དང་པོ་གསུམ་པ་ལྔ་པ་དྲུག །བདུན་པ་རྣམས་ནི་སྔོན་དུའང་འཇུག །ཅེས་པ་སྟེ།
གོང་གསལ་རྗེས་འཇུག་བཅུ་པོ་ལས་དང་པོ་ག་དང་། གསུམ་པ་ད། ལྔ་པ་བ།
དྲུག་པ་མ། བདུན་པ་འ་བཅས་མིང་གཞིའི་སྔོན་དུ་འཇུག་པས་སྔོན་འཇུག་ལྔ་ཡིན།
དཔེར་ན། གཏེ། དགེ། བདེ། མདེ། འདི་ལྟ་བུའོ། །ཇི་ལྟར་རྗེས་འཇུག་རྣམས་
རང་གི་འཇུག་ཡུལ་མིང་གཞི་དང་འཕྲད་པ་ན་ཀློག་ལ་འགྱུར་བ་བྱུང་བ་བཞིན་སྔོན་
འཇུག་རྣམས་ཀྱང་རང་གི་འཇུག་ཡུལ་མིང་གཞི་དང་འཕྲད་པ་ན་ཀློག་ལ་འགྱུར་བ་
ཆེས་གསལ་པོ་ཡོད་པ་ཡིན། དཔེར་ན། གདོང་དང་མདོང་ལ་ཀློག་འདོན་ལ་ཁྱད་
པར་ཡོད་པ་དེ་བཞིན་དུ། གདོང་དང་འདོང་། འབར་དང་དབར། འབང་དང་དབང་།
འབྱར་དང་དབྱར། ཡག་དང་གཡག ཡང་དང་གཡང་། མར་དང་དམར། གར་དང་
འགར། དར་དང་མདར་ལྟ་བུ་ལ་ཡང་སྒྲ་གདངས་མཐོ་དམའ་དང་སྦོམ་ཕྲ་སོགས་
ཀློ ག་འདོན་ལ་ཁྱད་པར་ཆེན་པོ་ཡོད་པ་རྣམས་ཞིབ་མོར་སྦྱོང་དགོས་པ་ལས་ལྷན་
སྐྱེས་ཀྱིས་ཤེས་པ་དཀོན། བྱིས་པ་བློ་གསར་རྣམས་ཀློག་ལ་སྦྱངས་པ་རྨད་དུ་བྱུང་བ་
ཡོང་ཆེད་སྐད་རིགས་གསལ་བྱེད་ཉི་མ་ཆེན་པོ་ལ་སྦྱང་བརྩོན་དགོས་པ་ཁོ་བོ་སྨྲའོ།།



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 181
སྔོན་འཇུག་ལ་འཕུལ་ཡིག་དང་རྗེས་འཇུག་ལ་མཐའ་རྟེན་ཡང་ཟེར་བ་ཡིན། རྒྱལ་
རབས་གསལ་མེར་འཕུལ་ཡིག་ལྔ་ལ་ཤིན་ཏུ་གཅེས་པའི་ཡི་གེ་ཞེས་གསུངས་ཡོད།
ཕལ་ཆེར་འཕུལ་ཡིག་ལྔ་པོ་དེ་རྣམས་སྔོན་རྗེས་མིང་གཞི་གསུམ་གར་འཇུག་པ་རྒྱུ་
མཚན་དུ་བྱས་ནས་བཏགས་པ་ཡིན་ནམ་སྙམ། སྔོན་རྗེས་ཀྱི་རྣམ་གཞག་འདི་ནི་
ལེགས་སྦྱར་ལ་མེད་པའི་གསར་གཏོད་ཡིན། སྡེབ་སྦྱོར་རིན་ཆེན་རྒྱ་མཚོར།
སྔོན་འཇུག་ལྔ་དང་མཐའ་རྟེན་བརྒྱད། །ཡི་གེ་ཕྱེད་དང་བཅུ་གསུམ་
ཡིན། །ཞེས་དང་། ག་ང་ད་ན་བ་མ་དྲུག །ར་ལ་ས་དང་བཅས་པ་རྣམས།།
མཐའ་རྟེན་ཡི་གེ་དགུ་ཡིན་ནོ།།
ཞེས་བཤད་འདུག་ན། འདི་རྣམས་སུམ་ཅུ་པ་ན་དངོས་སུ་བཤད་པ་དང་མི་
འགལ་ལམ་ཞེ་ན། བཤད་པར་བྱ་སྟེ། འཕུལ་རྟེ ན་ལྔ་ཡི་སྟེ ང་དུ་ཡང་འཇུག་
མིན་པའི་མཐའ་རྟེ ན་བརྒྱད་བསྣན་ཏེ་བཅུ་གསུམ་དུ་གྱུར་ཀྱང་འཕུལ་རྟེ ན་ག་
ཡིག་བེད་སྤྱོད་ཉུང་བའི་རྐྱེ ན་གྱི ས་ཕྱེད་ཀར་བགྲངས་ཏེ་ཡི་གེ་ཕྱེད་དང་བཅུ་
གསུམ་ཞེས་བཤད་པས་ན་དགོས་པ་དམིགས་བསལ་བ་ཞིག་ལ་དགོངས་ཏེ་སུམ་
ཅུ་པ་ན་དངོས་སུ་མ་བཤད་ཀྱང་དེ་དང་འགལ་བ་མིན། མཐའ་རྟེན་ཡི་གེ་དགུར་
བཤད་པ་ན་མཐའ་རྟེ ན་འ་ཡིག་མི་བགྲང་བ་ཡིན། མི་བགྲང་བའི་རྒྱུ་མཚན་ནི།
མཐའ་རྟེན་གཞན་རྣམས་གང་དུ་ཡོད་ཀྱང་ངེས་པར་དུ་འབྲི་དགོས་པ་ལ། མཐའ་
རྟེན་འ་ཡིག་སྐབས་མང་པོར་དངོས་སུ་ཐོབ་ཀྱང་འབྲི་མི་དགོས་པ་བཀས་བཅད་ཀྱི་
ལུགས་ཀྱི་དབང་དུ་བྱས་ནས་འ་ཉིད་ཕྱེད་ཀར་བརྩིས་ཏེ་མཐའ་རྟེན་རངས་པོར་མ་
བགྲངས་པ་ལ་བརྟེན་ནས་མཐའ་རྟེན་དགུ་ཞེས་བཤད་པ་ཡིན།།



182 བོད་ཀྱི་བརྡ་སྤྲོད་ནག་ཊིཀ
༈ ཚིག་འབྲུའམ་ཚེག་བར་གཅིག་གི་ནང་དུ་སྔོན་རྗེས་མིང་གསུམ་བདེ་བླག་
ཏུ་འཚོལ་བའི་མན་ངག་ནི།།
༡ གི་གུ་སོགས་བཞི་ལས་གང་རུང་ཞིག་དང་བརྩེགས་འདོགས་མེད་པའི་གསལ་
བྱེད་གཅིག་ཚེག་བར་གཅིག་གི་ནང་དུ་ཡོད་ན་གསལ་བྱེད་དེ་ཉིད་མིང་གཞི་
ཁོ་ན་ཡིན་པས་ཁྱབ། དཔེར་ན། ཀ་དང་ཁ་ག་ལ་སོགས་པ་ལྟ་བུའོ།།
༢ གི་གུ་སོགས་བཞི་ལས་གང་རུང་ཞིག་དང་བརྩེགས་འདོགས་མེད་པའི་གསལ་
བྱེད་གཉིས་ཚེག་བར་གཅིག་གི་ནང་དུ་ཡོད་ན་དང་པོ་དེ་མིང་གཞི་དང་གཉིས་
པ་དེ་རྗེས་འཇུག་ཡིན་པས་ཁྱབ། དཔེར་ན། དད། དམ། དང་ལྟ་བུའོ།།
༣ གི་གུ་སོགས་བཞི་ལས་གང་རུང་ཞིག་དང་བརྩེགས་འདོགས་མེད་པའི་གསལ་
བྱེད་བཞི་ཚེག་བར་གཅིག་གི་ནང་དུ་ཡོད་ན་དང་པོ་དེ་སྔོན་འཇུག་དང་། གཉིས་
པ་དེ་མིང་གཞི། གསུམ་པ་དེ་རྗེས་འཇུག །བཞི་པ་དེ་ཡང་འཇུག་ཡིན་པས་ཁྱབ།
དཔེར་ན། གདངས། གཞརད། དམངས། དཀརད། བཤགས། བཙལད།
མདངས། མཇལད། འདབས། འབངས་ལྟ་བུའོ། །གོང་གསལ་མཚན་གཞི་
ཚེག་བར་རྣམས་ལ་གི་གུ་སོགས་བཞི་ལས་གང་རུང་ཞིག་མེད་ཀྱང་དབྱངས་མེད་
པར་དགོངས་མི་རུང་། དེ་དག་ལ་དབྱངས་ཨ་ཞུགས་ཡོད།།
༤ དབྱངས་དང་བརྩེགས་འདོགས་གང་དུ་ཡོད་པའི་ཚེག་བར་གྱི་གསལ་བྱེད་དེ་ནི་
རྟག་ཏུ་མིང་གཞི་ཡིན་པས་ཁྱབ་ལ། དེ་ཡི་སྔོན་རྗེས་ཀྱི་གསལ་བྱེད་རྣམས་ནི་གོ་
རིམ་བཞིན་དུ་སྔོན་འཇུག་དང་རྗེས་འཇུག་ཡིན། གང་ཞིག་རྗེས་འཇུག་གི་རྗེས་
སུ་ཡོད་པའི་གསལ་བྱེད་དེ་ལ་ནི་ཡང་འཇུག་ཟེར། དཔེར་ན། ཕྱིནད། དཀོནད།
འབྱོརད། བསྐོརད། བཙལད། བསྐོལད། གཟིགས། འདོགས། གདངས།
དྭངས། བཀྲབས། སྐབས། བརྐམས། བལྟམས། བསྒོམས། ཧྭགས་བཅས་པ་



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 183
ལྟ་བུའོ། །ཡང་འཇུག་ནི་གཉིས་ཏེ། ད་དང་ས་གཉིས་སོ།། ད་ནི་རྗེས་འཇུག་ན་
ར་ལ་གསུམ་གྱི་རྗེས་སུ་དང་། ས་ནི་རྗེས་འཇུག་ག་ང་བ་མ་བཞིའི་རྗེས་སུ་འཇུག་
པ་ཡིན། དཔེར་བརྗོད་ནི་ཡིག་ཕྲེང་གོང་མ་དེ་ཉིད་དུ་བཀོད་པ་ལྟ་བུའོ།།
༥ གི་གུ་སོགས་བཞི་ལས་གང་རུང་ཞིག་དང་བརྩེགས་འདོགས་མེད་པའི་གསལ་
བྱེད་གསུམ་ཚེག་བར་གཅིག་གི་ནང་དུ་ཡོད་ན། སྦྱོར་ཀློ ག་ངག་འདོན་ནམ་
འབྲུ་འདེ ད་བྱེད་པ་ཁོ་ནས་སྔོ ན་མིང་རྗེ ས་གསུམ་ངོས་འཛིན་ཐུབ་པ་ཡིན།
དེ་ཡང་གསལ་བྱེད་དང་པོ་དེ་སྔོན་འཇུག་ཡིན་ན། དེ་མ་ཐག་འབྲུ་འདེད་བྱེད་
སྐབས་སྔོན་འཇུག་དེའི་མཇུག་ཏུ་དེ་མ་ཐག་ འོག་ ཅེས་པའི་སྒྲ་ཞིག་ངང་
གིས་འབྱུང་བ་ཡིན། དཔེར་ན། གསརད་ལྟ་བུ་སྦྱོར་ཀློག་ངག་འདོན་བྱེད་པ་ན།
ག་འོག་ས་ར་ད་ གསརད་ཅེས་འབྱུང་བས་ག་དེ་སྔོན་འཇུག་ཡིན་པ་ཤེས་ཐུབ་
པ་དང་། ནམ་ཞིག་སྔོན་འཇུག་ངོས་འཛིན་ཐུབ་ན་དེ་འོག་མིང་གཞི་དང་།
དེ་འོག་རྗེས་འཇུག དེ་འོག་ཡང་འཇུག་ཡིན། གལ་ཏེ་འབྲུ་འདེད་བྱེདཔའི་
སྐབས་གསལ་བྱེད་དང་པོ་དེ་འདོན་པའི་སྐབས་དེ་མ་ཐག་ འོག་ ཅེས་པའི་སྒྲ་
ཞིག་ངང་གིས་འབྱུང་གི་མི་འདུག་ན། གསལ་བྱེད་དེ་ཉིད་མིང་གཞི་ཡིན་ལ།
དེ་འོག་རྗེས་འཇུག་དང་
། དེ་འོག་ཡང་འཇུག་ཡིན། དཔེར་ན། གངས་ལྟ་
བུ་སྦྱོར་ཀློ ག་ངག་འདོན་བྱེད་པ་ན། ག་ང་ས་ གངས་ཞེས་འབྱུང་བས་ག་ཡིག་
སྔོན་འཇུག་མིན་པ་དང་མིང་གཞི་ཡིན་པ་ཤེས་ཐུབ་པ་ཡིན།།
༦ ཚེག་བར་གཅིག་གི་ཡི་གེ་དང་པོ་དེ ་ག་དང་ད་བ་མ་འ་བཅས་གང་རུང་མིན་
ན་གསལ་བྱེད་དང་པོ་དེ་མིང་གཞི་ཡིན་པས་ཁྱབ། དཔེར་ན། ཁམས་དང་།
ངང་། ཤངས། རབས་ལྟ་བུའོ། །སྔོན་རྗེས་གང་རུང་མིན་པའི་གསལ་བྱེད་
ལྷག་མ་རྣམས་ལ་མིང་གཞི་རྐྱང་པ་ཟེར། དེ་ནི་གྲངས་ཉི་ཤུ་ཡིས་ངེས་པ་ཡིན།



184 བོད་ཀྱི་བརྡ་སྤྲོད་ནག་ཊིཀཿ
དེ ་དག་དུ་མ་འདུས་པ་ལས་བོད་ཀྱི་བརྡ་ཆད་གང་ཡང་མི་འགྲུབ། རྩ་བ་ལས།
མིང་གཞི་གཉིས་སམ་སུམ་སྦྲེལ་ལམ། །དེ་ལ་དབྱངས་ཀྱིས་བཞིར་ལྡན་ཡང་།།
གང་དུའང་འཇུག་མིན་སྦྱར་བ་བའང་མིན། །ཞེས་སོ།།
སྔོན་རྗེས་གཉིས་ཀྱི་ཁྱད་པར་ནི་གཙོ་ཆེ་བ་གསུམ་ལས། དང་པོ་ནི་སྔོན་འཇུག་
རྣམས་མིང་གཞིའི་སྔོན་དང་རྗེས་འཇུག་རྣམས་མིང་གཞིའི་རྗེས་སུ་འཇུག་གི་ཡོད།
གཉིས་པ་ནི་སྔོན་འཇུག་རྣམས་མིང་གཞི་སུམ་ཅུ་པོ་གང་རུང་གི་སྔོན་དུ་འཇུག་པ་ན་
བ་ཡིག་ཁོ་ན་རྐྱང་འདོགས་བརྩེགས་གསུམ་ག་ལ་འཇུག་པ་ཡོད་པ་ལས་སྔོན་འཇུག་
གཞན་རྣམས་ཀྱང་འདོགས་གཉིས་གང་རུང་ལས་བརྩེགས་མ་ལ་འཇུག་པ་མེད། དེས་
ན་བསྟན་དར་ལྷ་རམས་ཀྱི་སྐལ་ལྡན་ཡིད་ཀྱི་པད་མོ་འབྱེད་པའི་སྣང་བའི་མཛོད་དུ།
བརྩེགས་ཕུལ་བ་ཡིག་ཁོ་ནར་ངེས། །ཞེས་གསུངས་སོ། །ཡང་སྔོན་འཇུག་རྣམས་
གསལ་བྱེད་ཝ་དང་འ་ར་ལ་ཧ་ཨ་བཅས་ལ་རྐྱང་པའི་དབང་དུ་བྱས་ན་རྩ་བ་ནས་མི་
འཇུག་པ་ཡིན། འོན་ཀྱང་རྗེས་འཇུག་རྣམས་ནི་བྱེ་བྲག་མེད་པར་མིང་གཞི་ཡི་གེ་
སུམ་ཅུ་པོ་ཐམས་ཅད་ལ་རྐྱང་འདོགས་བརྩེགས་གསུམ་གང་རུང་གི་སྒོ་ནས་འཇུག་
པ་ཡིན། རྩ་བ་ལས། གང་ལ་ཡི་གེ་ཐམས་ཅད་ལ། །གང་གི་བཅུ་པོ་དེ་དག་གིས།།
ཞེས་གསུངས་པའི་ཕྱིར། གསུམ་པ་ནི་སྔོན་འཇུག་རྣམས་གྲངས་ཀྱི་སྒོ་ནས་ལྔ་དང་
རྗེས་འཇུག་རྣམས་གྲངས་ཀྱི་སྒོ་ནས་བཅུར་ངེས་པ་ཡིན། གཞན་ཡང་སྔོན་འཇུག་
གི་རྟགས་ཀྱི་ངོས་འཛིན་ཐད་མཁས་པ་རྣམས་བཞེད་པ་གཅིག་མཚུངས་ཡིན་ཡང་།
རྗེས་འཇུག་གི་རྟགས་ཀྱི་ངོས་འཛིན་ཐད་མཁས་པ་རྣམས་བཞེད་པ་ཐ་དད་པ་ཡོད་
པ་ཡིན། ཐུ་མིའི་དགོང་པར་ངེས་པའི་རྒྱན་ཕྲེང་དུ་ནི། ཡང་འཇུག་གི་ས་མཐའ་
ད་དྲག་ལྟར་བསྡུས་པར་མ་ཟད་ཡང་འཇུག་མེད་པས་མི་གནོད་ཚུལ་གསུངས་ཡོད།
དེ་ཡང་དེ་ཉིད་ལས།



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 185
ཡང་ས་མཐའ་ད་དྲག་རྣམ་མི་དགོས་ཏེ། འདི་ལྟར་སྡེ་སྣོད་དང་རྒྱུད་
སྡེའི་དོན་གཏན་ལ་འབེབ་པའི་མཁས་ཆེན་དང་། དག་ཡིག་ཉིད་ལ་
མཁས་པ་དང་། ཅི་ཡང་མི་ཤེས་པའི་བླུན་པོ་སྟེ་གང་གི་དབང་དུ་བྱས་
ཀྱང་མི་དགོས་པའི་ཕྱིར། དང་པོ་དེ ར་ཐལ་ཏེ་གྲྭ་ས་ཆེན་པོ་གནམ་
སའི་རྒྱན་གཅི ག་རྣམ་ཀྱི ས་གྲྭ་པས་གྲོང་ནག་པའི་སློ བ་གཉེ ར་སུམ་
རྟགུ་སོག་ཕྱི་ནང་ཐུན་མོང་གི་རིག་གནས་རྣམ་མི་ཤེས་པ་ཡོད་ཀྱང་
སྡེ་སྣོད་ཀྱི་དོན་གཏན་ལ་འབེབ་པ་ལ་མི་གནོད་ཅིང་། དག་སྦྱོར་ལྟ་བུ་
ཤེས་ནའང་འདི་དང་འདི་བྱ་བྱེད་སྐུལ་གསུམ་དང་དུས་གསུམ་དང་།
རྣམ་དབྱེ་བདུན་ལས་འདི་དང་འདི་རེད་སྙམ་པ་ལྟ་བུ་མདོ་རྒྱུད་ཀྱི་གོ་བ་
དང་མི་འགྲེ་བར་ཟུར་དུ་དྲན་དགོས་པ་ཞིག་ཏུ་འདུག་པའི་ཕྱིར་ཕན་པ་
མེད་ན་སྒྲོ་འདོག་གི་ཕུང་པོ་ཡང་འཇུག་དང་མགོ་ཅན་མང་པོ་དེ་བས་ཀྱང་
ཅི་ཕན། འོན་ཀྱང་བྱེད་འབྲེལ་ནི་སུས་ཀྱང་མདོ་རྒྱུད་ཀྱི་གོ་བ་སོག་གང་
ལའང་ནམ་ཡང་གལ་ཆེ་བས་ངེས་པར་དུ་ཤེས་དགོས་ཏེ་འདི་མ་ཤེས་པས་
གོ་བ་ལེན་ཉེས་དང་འགྲེལ་པ་བྱེད་ཉེས་བྱས་པ་མང་དུ་མཐོང་ངོ༌།།༡༨
སོགས་གསལ། དེ ས་རྐྱེན་པས་སྐྱེས་བུ་དམ་པ་དེར་ཀུ་རེའི་ཚུལ་དུ་ས་གཅོད་བླ་མ་
ཞེས་སུ་འབོད་པ་ཡིན། འདི་ཉིད་འགོག་པའི་ཆེད་དུ་འཇུ་མི་ཕམ་གྱིས་(༡༨༤༦-
༡༩༡༢)ས་མཐའ་མེད་སྨྲ་དགག་པ་ལེགས་བཤད་རིན་པོ་ཆེའི་གཏེར་ཞེས་བྱ་བ་
བཀའ་རྩོམ་གནང་ཡོད།།
༈ ད་ནི་གསལ་བྱེད་སུམ་ཅུ་ལས་གཞན་པའི་གསལ་བྱེད་གཞན་རྣམས་ནི་
ལེགས་སྦྱར་ནས་བོད་སྐད་དུ་ཐད་ཀར་བཀོལ་ཏེ་བེད་སྤྱོད་བྱེད་བཞིན་པ་རེ ད།
གསལ་བྱེད་དེ་དག་ནི་བོད་བརྡ་རང་སོར་འཆད་པ་ལ་དགོས་པ་མེད་ཀྱང་ལེགས་སྦྱར་



186 བོད་ཀྱི་བརྡ་སྤྲོད་ནག་ཊིཀ
གྱི་ཐ་སྙད་བོད་ཡིག་ཏུ་རང་སོར་འཇོག་པ་ན་སྒྲ་རང་སོར་གནས་པའི་ཆེད་དུ་སྔོན་
གྱི་མཁས་པ་རྣམས་ཀྱིས་བོད་ཡིག་གི་གསལ་བྱེད་དང་ཆབས་ཅིག་ཏུ་བཀོལ་བ་ཡིན།
དེ་ཡང་བོད་ཀྱི་སྐད་དུ་སྔགས་ཡིག་གི་སྒྲ་རང་སོར་འཇོག་པ་ལ་དགོས་པ་དམིགས་
བསལ་བ་ཡོད་པའི་རྒྱུ་མཚན་གྱིས་དེ་ལྟར་མཛད་པའོ། །དེ་ལ་དང་པོ་མཐུག་པོ་ལྔ་ནི།
གྷ་དང་ཛྷ་བྷ་དྷ་ཌྷ་བཅས་ཡིན། གཉིས་པ་ལོག་ཡིག་ལྔ་ནི། ཊ་དང་ཋ་ཌ་ཎ་ཥ་བཅས་
ཡིན། དེ་བཞིན་དུ་ལེགས་སྦྱར་གྱི་དབྱངས་རང་སོར་བོད་སྐད་དུ་འདོན་པའི་སླད་
དུ་ཨ་རིང་པོ་དང་ཨི་རིང་པོ་དང་ཨུ་རིང་པོའི་མཚོན་བྱེད་དུ་ཨ་དང་ཨི་དང་ཨུ་
བཅས་ཀྱི་གཤམ་དུ་འ་ཆུང་འབྲི་བ་ཡིན། དཔེར་ན། ཨཱ་དང་ཨཱི་དང་ཨུ་ལྟ་བུའོ།།
ལེགས་སྦྱར་གྱི་དབྱངས་དབྲི་དང་དབྲི་རིང་པོ་དང་། རླུ་དང་རྨི ་རིང་པོ་བཅས་རང་
སོར་བོད་སྐད་དུ་འདོན་པའི་སླད་དུ་ར་དང་ལ་ལ་གི་གུ་ལོག་པ་དང་། ར་དང་ལ་
ཡི་གཤམ་དུ་འ་ཆུང་དང་སྟེང་དུ་གི་གུ་ལོག་པ་འབྲི་སྲོལ་ཡོད་པ་ཡིན། དཔེར་ན།
༈ ་དང་རཱི། ལཾ་དང་ལཾ་ལྟ་བུའོ། །དེ་ལྟར་ཡིན་པ་ཡང་དངུལ་ཆུ་ངག་དབང་རྡོ་རྗེ་
ཡབ་སྲས་ཀྱི་སྔགས་ཀློག་ཚུལ་རྩ་འགྲེལ་ལས།
རཾ་དང་རྀ ་གཉིས་དས་འཕུལ་བའི་བ་ལ་ར་བཏགས་པ་ལྟ ར་དབྲ་དང་།
ལཾ་ལཾ་གཉིས་ར་ལ་ལ་བཏགས་པ་ལྟར་རྨ་སྟེ་ཡི་གེ་བཞི་པོ་ལ་ཨི་གུ་གུ་
རེ་སྦྱར་བ་ན་དབྲི་རྨི་ཞེས་པ་ལ་རིང་ཆ་འ་ཆུང་ཡོད་མེད་བཞི་གོང་མ་
དྲུག་པོ་དང་མཚུངས་སོ།།༡༩
ཞེས་གསལ། མདོར་ན་མཐུག་པོ་དང་ལོག་པ། དེ་བཞིན་གི་གུ་ལོག་པ་དང་འ་ཆུང་
ཅན་གྱི་ཡི་གེ་ཡིན་ན་(བརྡ་རྙི ང་ཕུད་)བོད་སྐད་རང་གི་བརྡ་ཆད་མིན་པས་ཁྱབ།
དེང་སང་འགའ་ཞིག་གི ས་པཱ་ལགས་ཞེས་འབྲི་བ་དེ་ནི་ནོར་བ་འབའ་ཞིག་ཡིན་པ་
ཤེས་པར་མཛོད། དེས་ན་ཀཱ་ལི་སོགས་འ་ཆུང་ཅན་ནི་ལེགས་སྦྱར་གྱི་བརྡ་ཆད་



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 187
དང་ཀ་ལི་སོགས་འ་ཆུང་མེད་པ་ནི་བོད་ཀྱི་བརྡ་ཆད་ཡིན་པ་མཁྱེན་པར་མཛོད་ཅིག།
ལེགས་སྦྱར་གྱི་གཟུངས་སྔགས་བོད་ཡིག་ནང་བཞུགས་པ་རྣམས་ཀློག་དག་པར་ཡོང་
བའི་ཆེད་རབ་བྱུང་ན་ལེགས་སྦྱར་རམ་ཧིན་དཱིའི་སྐད་ཡིག་གི་ངག་འདོན་ཅུང་ཟད་
ཅིག་བསླབས་པས་ཀྱང་ཀློག་ཟུར་ཕྱིན་པ་ལ་ཤིན་ཏུ་ཕན། གལ་ཏེ་དེ་ལྟར་མ་བྱུང་ན་
ནི༑ སྔོན་གྱི་མཁས་པ་རྣམས་ཀྱིས་མཛད་པའི་སྔགས་ཀློག་ཐབས་ལ་འབད་དགོས་
པར་སེམས་སོ། །དེ་ཉིད་ངོ་སྤྲོད་ཀྱི་ཚུལ་དུ་ལེགས་སྦྱར་སྨྲ་བའི་ཉིན་བྱེད་ལས་ཅུང་
ཟད་ཅིག་དྲངས་ན་འདི་ལྟ་སྟེ།
མདོ་རྒྱུད་སོགས་ནས་འབྱུང་བའི་སྔགས་ཉེ་བར་མཁོ་བ་འགའ་ཞིག་གི་
ཚུལ་རགས་པ་ཙམ་ཞིག་དགོད་པ་ལ། ཨོ་ལ་ཨོའོམ་དང་། ཨ༔ལ་ཨའ་
དང་། ཧཱུྃ་ལ་ཧུའུང་དང་། སཱཧ་ལ་སོ་ཝའ་ཧའ་དང་། རྣམ་བཅད་ལ་རྒྱ་
སྐད་དུ་བསརྒ་ཞེས་རྣམ་པར་བཅད་པའི་དོན་ཡིན་པས་དམིགས་བསལ་
ཡོད་རིགས་མ་གཏོགས་པ་རྣམས་ཡི་གེ་གོང་མའི་སྒྲ་དང་མཐུན་པར་
རྡུམས་ཏེ་བཅད་ནས་ཀློ ག་པ་དང་། གྷ་ཛྷ་ཌྷ་དྷ་བྷ་རྣམས་ལ་རང་རང་
གི་ཀློག་ཚུལ་གྱི་མཐར་ཧའི་སྒྲ་ཅུང་ཟད་ཐོན་པ་དང་། གསལ་བྱེད་འདྲ་
བ་བརྩེགས་ན་ཡི་གེ་གཅིག་གི་འདོན་ཚུལ་ཁ་ཁངས་པ་ལྟ་བུས་གདངས་
མཐོན་པོར་བརྗོད་པ་དང༌། འ་བཏགས་དང་འགྲེང་བུ་ན་རོ་མེད་པ་
རྣམས་ཡི་གེ་ཐུང་བ་ཡིན་པས་མིག་འཛུམ་གཅིག་གི་ཡུན་ཚད་དང༌།
འ་བཏགས་དང་འགྲེང་བུ་ན་རོ་རེ་རེ་ཡོད་པ་རྣམས་ཡི་གེ་རིང་པོ་ཡིན་
པས་མིག་འཛུམ་གཉིས་ཀྱི་ཡུན་དང་། འགྲེང་པོ་ན་རོ་གཉིས་ཡོད་པའི་ཀི་
ཤ་ཅན་རྣམས་ཤིན་ཏུ་རིང་པོ་ཡིན་པས་མིག་འཛུམ་གསུམ་གྱི་ཡུན་དང་།
རྒྱངས་རིང་པོར་འབོད་པའི་ཊི་ལ་བླུཏའོ།།༢༠



188 བོད་ཀྱི་བརྡ་སྤྲོད་ནག་ཊིཀ
ཞེས་སོགས་ལས་ཤེས་པར་བྱའོ། །༈ ད་ནི་བརྩེགས་འདོགས་ཀྱི་ཡི་གེ་བཤད་
པར་བྱ་སྟེ། མིང་གཞིའི་སྟེང་དུ་ཡོད་པའི་ཡི་གེ་རྣམས་ནི་བརྩེགས་མ་དང་མིང་
གཞིའི་འོག་ཏུ་ཡོད་པའི་ཡི་གེ་རྣམས་ནི་འདོགས་ཅན་གྱི་ཡི་གེ་ཡིན། བརྩེགས་
འདོགས་ཀྱི་ཡི་གེ་རྣམས་ནི་ཡི་གེ་ཕྱེད་པར་ངོས་གཟུང་བར་བྱ། གང་གིས་ཤེ་ན།
བརྩེགས་འདོགས་ཅན་གྱི་ཡིག་འབྲུ་རྣམས་ངག་ནས་འདོན་པར་བྱེད་པ་ན་བརྩེགས་
འདོགས་ཀྱིས་སྒྲ་གདངས་ལ་ཤུགས་རྐྱེན་སྤྲོད་པ་ཙམ་ལས་སྒྲ་གདངས་གཙོ་བོ་ནི་
མིང་གཞི་ཉིད་ཀྱིས་འདོན་དགོས་པ་ཡིན། དེ་ལ་བརྩེགས་མའི་ཡི་གེ་གསུམ་ནི་མགོ་
ཅན་གྱི་ཡི་གེ་གསུམ་ལ་ཟེར་ཞིང་། འདོགས་ཅན་གྱི་ཡི་གེ་བཞི་ནི་ཡ་ར་ལ་ཝའི་སྨད་
འདོགས་ལ་བཤད་པ་ཡིན། བརྩེགས་འདོགས་གཉིས་ཀ་ལ་བརྩེགས་མའི་ཐ་སྙད་
འདོགས་པ་ནི་བོད་ཀྱི་བརྡ་སྤྲོད་པ་རྣམས་ལ་གྲགས་པ་ཞིག་ཡིན། མགོ་ཅན་གསུམ་
ནི་ར་མགོ་དང་ལ་མགོ་ས་མགོ་བཅས་ཡིན། ར་མགོ་བཅུ་གཉིས་ནི་འདི་ལྟ་སྟེ།
རྐ་དང་རྒ་རྔ་རྗ་རྙ་རྟ་རྡ་རྣ་རྦ་རྨ་རྩ་རྫ་བཅས་ཡིན། ལ་མགོ་བཅུ་ནི་འདི་ལྟ་སྟེ །
ལྟ་དང་ལྷ་ལྔ་ལྕ་ལྔ་ལྟ་ལྡ་ལྤ་ལྦ་ལྷ་བཅས་ཡིན། ས་མགོ་བཅུ་གཅིག་ནི་འདི་ལྟ་སྟེ།
སྐ་དང་སྒ་སྔ་སྙ་སྟ་སྡ་སྣ་སྤ་སྦ་སྨ་སྩ་བཅས་ཡིན། སྔོན་འཇུག་བཞིན་དུ་གསལ་
བྱེད་ལ་མགོ་ཅན་ཡོད་མེད་ཀྱིས་ཀྱང་སྒྲ་གདངས་ལ་འགྱུར་བ་གཏིང་ཟབ་འགྲོ་ཡི་
ཡོད། དཔེར་ན། ང་དང་ང་མགོ་ཅན་རྣམས་ཀྱི་སྒྲ་གདངས་གཅིག་པ་མིན། དེ་བཞིན་
ན་དང་ན་མགོ་ཅན། མ་དང་མ་མགོ་ཅན་བཅས་ཀྱི་སྒྲ་གདངས་གཅིག་པ་མིན།།
འདོགས་ཅན་བཞི་ནི་ཡ་བཏགས་དང་། ར་བཏགས། ལ་བཏགས། ཝ་བཏགས་
བཅས་ཡིན། ཡ་བཏགས་བདུན་ནི་འདི་ལྟ་སྟེ། ་དང་ཁྱ་གྱ་པྱ་ཕྱ་བྱ་མྱ་བཅས་ཡིན།
ར་བཏགས་བཅུ་གསུམ་ནི་འདི་ལྟ་སྟེ། ཀྲ་དང་ཁྲ་གྲ་ཏྲ་ཕྲ་དྲ་པྲ་ན་ཕྲ་བྲ་མྲ་སྲ་ཧྲ་
བཅས་ཡིན། ལེགས་བཤད་འདྲེན་པའི་ཕོ་ཉར། ཤྭ་བགྲངས་པ་ཡོད་ཀྱང་འདི་ནི་



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 189
མི་འཐད་པར་སེམས་ཏེ་ཕྲ་ཅན་གྱི་བོད་ཀྱི་བརྡ་ཆད་མེད་པ་ཡིན། གལ་ཏེ་ཤྭ་ར་
བཏགས་སུ་འཇོག་པ་དེ་འཐད་པ་ཡིན་ན། ར་བཏགས་བཅུ་བཞིས་གྲངས་ག་ལ་ངེས་
ཏེ་གསལ་བྱེད་སུམ་ཅུ་ཐམས་ཅད་ལ་ར་བཏགས་སྦྱར་རུང་བར་ཐལ་བར་འགྱུར་རོ།།
དེས་ན་ཕྲ་ར་བཏགས་སུ་བགྲངས་པ་ནི་ལྷག་པའི་སྐྱོན་དང་། རྒྱལ་རབས་གསལ་
བའི་མེ་ལོང་དུ་ཏྲ་དང་ཧྥ་རྦ་བཅས་གསུམ་ར་བཏགས་སུ་མ་བགྲངས་པ་ནི་ཆད་པའི་
སྐྱོན་དུ་ཟད། དེ་བཞིན་འགའ་ཞིག་གིས་ཡ་བཏགས་ཀྱི་སྐབས་སུ་རྒྱ་བྲིས་པ་དེ་ཉིད་
ཚད་ལྡན་དེབ་ཐེར་ཁག་ཏུ་མཐོང་རྒྱུ་མི་འདུག་ན། གོང་དང་རིགས་བསྒྲེ་བར་བྱའོ།།
འོ་ན་སྐལ་ལྡན་ཡིད་ཀྱི་པད་མོ་འབྱེད་པའི་སྣང་བའི་མཛོད་དུ་ར་བཏགས་བཅུ་
གཅིག་མ་གཏོགས་མ་བགྲངས་པ་ཅི་ཡིན་སྙམ་ན། དེ་ནི་དེ་ཉིད་ལས།
ན་དང་མ་ནི་ས་མགོ་ཅན་ལ་བཏགས་པ་ཡོད་ཀྱང་རྐྱང་པ་ལ་མེད་པས་
འདི ར་མ་བྲིས་སོ།།༢༡
ཞེས་གསུངས་པ་ལྟར་རོ། །འདི་འདྲ་བའི་གསལ་བཤད་ནི་རྒྱལ་རབས་གསལ་བའི་
མེ་ལོང་དུ་བཤད་དུ་མེད། གང་གིས་ཤེ་ན། གྲྭ་རང་གིས་ར་བཏགས་ཀྱི་ཁོངས་སུ་
བགྲངས་ཟིན་པའི་ཕྱིར།།
ལ་བཏགས་དྲུག་ནི། ཀླུ་དང་གླ་བླ་ཟླ་རླ་སླ་བཅས་ཡིན། ཡིག་བཤད་མཁས་
པའི་ཁ་རྒྱན་དུ། རླ་དང་སླ་གཉིས་མགོ་ཅན་གྱི་སྡེ་ཚན་དུ་གཏོགས་ཞེ ས་ཁ་
ཅིག་གིས་བཞེད་དོ། །ཞེས་བཀོད་འདུག་ཀྱང་དོན་དུ་དེ ་ལྟར་མིན་པ་དབུ་མེད་
ཀྱི་འབྲི་ཚུལ་ལས་ཆེས་གསལ་བར་འགྱུར་བ་ཡིན། ཝ་བཏགས་བཅུ་བདུན་ནི།
ཀྭ་ཁྭ་གྲྭ་རྩྭ་ཞྭ་སྟ་དྭ་ཕྱི་རྩྭ་ཚྭ་ཞྭ་ཟྭ་རྭ་ལཱ་ཤཱ་སྭ་ཧྭ་བཅས་ཡིན། ཡིག་བཤད་མཁས་
པའི་ཁ་རྒྱན་དུ་ཕུ་རྩྭ་ཝ་བཏགས་སུ་མ་བཞག་པ་ནི་ཆད་པའི་སྐྱོན་དུ་ཟད་ལ། ཆད་



190 བོད་ཀྱི་བརྡ་སྤྲོད་ནག་ཊིཀཿ
པའི་སྐྱོན་དུ་མི་འགྱུར་ལ་བརྩེགས་འདོགས་ཡིན་པའི་དབང་དུ་བྱས་སོ་ཟེ ར་ན་ནི།
འདི་ཡང་མི་འཐད་དེ། དེ་ཉིད་དུ་གྲྭ་ཝ་བཏགས་སུ་དངོས་སུ་བཀོད་ཡོད་པའི་ཕྱིར།
གཞན་ཡང་རྩྭ་དང་ཕྱུ་ལ་ཝ་བཏགས་ཡོད་པའི་བསྟན་བཅོས་ཀྱི་སྒྲུབ་བྱེད་གཞན་ཞིག་
ནི་བློ་གསལ་སྦྲང་རྩིའི་དགའ་སྟོན་ལས། ཙ་ལ་ར་མགོ་ཕ་ཡིག་ལ། །ཡ་སྟེ་བྱུང་ཚེ་
ཝ་བཏགས་སྲིད། །ཅེས་གསུངས་པའི་ཕྱིར། ཏཱ་དང་སཱ་ཝ་བཏགས་ཅན་ཤིན་ཏུ་ཉུང་
ཉུང་ཡིན། ཏཱ་ལ་མཚོན་ན་ཕལ་ཆེར་སྟ་རེ་གཅིག་པུ་དང་སྭ་ལ་མཚོན་ན་ཀི་ཀི་བསྭོ་
བསྭོ་ལྷ་རྒྱལ་ལོ་ཙམ་དུ་ཟད་དོ།།
འོ་ན་ཨོཾ་སྭསྟི་ཞེས་མི་འབྱུང་ངམ་ཞེ་ན། ངེས་པར་དུ་འབྱུང་གི་འོན་ཀྱང་འདི་
ནི་ལེགས་སྦྱར་གྱི་བརྡ་ཆད་དབང་དུ་བྱས་པ་ཡིན་ལ། འདི་ཉིད་རྒྱུ་མཚན་དུ་བྱས་ནས་
ས་ལ་ཝ་བཏགས་ཅན་ཡོད་ཚད་བོད་བརྡར་བཞག་ན་ནི་ད་དུང་ཡང་གསལ་བྱེད་ལྷག་
མ་ཀུན་ལ་ཝ་བཏགས་གདགས་སུ་རུང་བར་ཐལ་བའི་སྐྱོན་དུ་འགྱུར་རོ།། བརྡ་སྤྲོད་
བློ་གསལ་དགའ་སྟོན་ལས། ལེགས་སྦྱར་ལ་གསལ་བྱེད་གང་ཡིན་བརྩེག་ཆོག་ཀྱང་། །
བོད་སྐད་ལ་མི་འཚམ་པས་མགོ་ཅན་གསུམ་དང་འདོགས་ཅན་བཞི་སོགས་ལེགས་
པར་གཏན་ལ་ཕབ་བོ། །དེས་ན་ཝ་བཏགས་ཀྱི་གྲངས་ནི་བཅོ་ལྔར་ངེས་པ་མཁྱེན་
པར་མཛོད་ཅིག །ཝ་བཏགས་ཀྱི་འབྲི་ཚུལ་ཐད་སྔོན་ཆད་བརྡ་སྤྲོད་མཁན་པོ་སུས་
ཀྱང་རྣམ་རྟོག་ཏུ་མ་ཤར་བའི་རྨད་དུ་བྱུང་བའི་བཤད་པ་ཞིག་བརྡ་སྤྲོད་བློ་གསལ་
དགའ་སྟོན་དུ་མཐོང་སྟེ་ཡིད་ཀྱི་བརྟན་པ་རབ་ཏུ་འཕྲོགས་ཏེ་ལེགས་སོ་བརྒྱ་ཕྲག་
དང་བཅས་པ་བརྗོད་པའི་ཐོག་ནས་འདི ར་ཇི་མ་ཇི་བཞིན་དུ་བཀོད་པ་ལགས་སོ།།
དེ་ཡང་དེ་ཉིད་ལས།
ཝ་བཏགས་ཅན་ཁྱབ་ཅུང་ཟད་ཆུང་། ཀྭ་ནི་ཀྭ་ཡེ་ཞེས་པའི་འབོད་སྒྲ་ལ་
བ་སྒྲ་ངེས་པར་ཐོན་པ་དང་། ཁང་པའི་ཀྭ ཤུག་པའི་ཀཱ་ཞེས་པ་ལྟ་བུའི་སྐབས་



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 191
སུ་ཀ་ལ་བ་སྒྲ་ངེས་པར་ཐོན་པས་ཝ་ཟུར་དགོས་ལ། ཁང་པའི་ཀ་བ། ཤུག་པའི་
ཀ་བ་ཞེས་བརྗོད་པའི་ཚེ་བ་སྒྲ་ལོགས་སུ་ཡོད་པས་ཀའི་སྒྲ་ལ་བ་མི་ཐོན་པས།
ཀ་ལ་ཝ་ཟུར་མི་དགོས་ཏེ། དཔེ་དག་པ་ཕལ་ཆེར་ལ་མི་འདུག་གོ །སྦྲ་གུར་གྱི་ཀྭ་
ར་ཞེས་པའི་ཀ་ལ་བ་སྒྲ་ཐོན་པ་མངོན་གསལ་ཡིན་གཤིས་ཝ་ཟུར་ངེས་པར་དགོས་ཏེ།
ཀྭ་ར་སྦྲ་གུར་གྱི་ཀྭ་ར་དང་ཀ་ར་ནི་མངར་ཟས་དེའོ། །གཞན་ཡང་རྒྱ་སྐད་ཀྱི་ཤས་
ཀྭ་ ནན་ཀྭ་ ཏུང་ཀྭ་སོགས་ཀྱི་སྒྲ་གདངས་ལ་ཀ་ཝ་ཟུར་ཅན་གྱི་སྒྲ་འབྱུང་ངོ༌།།
ཁ་ཝ་ཟུར་ཅན་ནི། ཁྭ་ཏ་ཞེས་པའི་ཁ་ལ་ཝ་ཟུར་ཐོབ་པ་ནི། གདོང་གི་ཁ་དང་མི་
ནོར་བའི་ཆེད་ཡིན་ཟེར་ཡང་དེ་ཁོ་ན་མིན་ཏེ། དེའི་ཁ་ལ་ཝ་ཟུར་གྱི་སྒྲ་ཐོན་ཏེ།
ཡུལ་སྐད་ཕལ་ཆེ་བར་ཤ་ཕྱིར་ལོག་ཥའི་སྒྲ་ལྟ་བུ་ཐོན་པ་ནི་བ་སྒྲ་ཡོད་པའི་རྟགས་
ཡིན་ནོ། །ག་ཝ་ཟུར་ཅན་ནི། དྲེའུ་གྲྭ་བ་ཞེས་པ་དང་། རྒོད་མ་གྲྭ་ཞིར། མཛོ་གྲྭ་གྲྭ
གཡག་གྲྭ་གྲྭ་ཞེས་པ་ལ་འཇུག་གོ། ཞྭ་ལོག་གམ་ཞྭ་ལོའི་ཞྭ་དང་། ཆུ་ནང་གི་ཉ་
མི་ནོར་ཆེད་ཝ་ཟུར་ཡོད་པ་ཡིན་མོད། དེ་ཁོ་ནར་མ་ངེས་ཏེ། ཡུལ་སྐད་དག་པ་
འགའ་ཞིག་ཏུ་རྐང་བའི་ཞྭ་དང་། ཆུའི་ནང་གི་ཉ་ལ་སྒྲ་གདངས་མི་འདྲ་བའི་ཁྱད་
པར་ཅུང་ཟད་ཡོད་དོ།།
ཚ་ཝ་ཟུར་ཅན་ནི། ལན་ཚྭ་དང་ཚ་གྲང་གི་ཚའི་ཁྱད་པར་དབྱེ་བྱེད་ཡིན་
ཟེར་མོད། དེ་ཁོ་ནར་མ་ངེས་ཏེ། ཚ་བ་དང་ལན་ཚྭ་བ་ཞེས་བྲིས་ཡོད་པ་དག་ལ་
བརྟགས་ན་ཚ་གཅིག་བུར་བརྗོད་པའི་ཚེའང་ཚ་བ་ཞེས་པའི་བ་བསྡུས་པའི་བ་སྒྲ་
ཚའི་ཟུར་ལ་ཐོན་དགོས་པར་གསལ་ལ། ཡུལ་སྐད་འགའ་ཞིག་ལའང་བ་སྒྲ་ཐོན་ནོ།།
ཞྭ་མོ་དང་ཞ་འཐེང་གི་ཞའི་ཁྱད་པར་དོད་བྱེད་དང་། སྒྲ་གདངས་ལ་ད་སྐབས་ཆེར་
མི་གསལ་ཡང་། སྔོན་དུས་སུ་ཁྱད་པར་ཡོད་པར་སེམས། ཟླ་ཚོད་ལ་ཡུལ་ལ་ལར་
ཟྭ་ལོ་དང་། ལ་ལར་ཟླ་བུ། ལ་ལར་ཟྭ་ཅིག་ཟེར་ཞིང་། ངེད་ཅག་གི་ཡུལ་ལྟ་བུ་ལ་



192 བོད་ཀྱི་བརྡ་སྤྲོད་ནག་ཊིཀ
ཝ་ཟུར་གྱི་སྒྲ་ཤིན་ཏུ་གསལ་ཞིང་། ཉམས་མ་བཞག་ན་བཟའ་ཞེས་པའི་སྒྲ་ལྟ་བུར་གོ།
རྭ་ནི་ཕྱུགས་ཟོག་གི་མགོའི་རྭ་དང་། ཕྱུགས་ཟོག་བསྡུ་སའི་ཟོག་ར་གཉིས་ཀྱི་
ཁྱད་པར་དོད་བྱེད་ཡིན་ལ། སྒྲ་གདངས་ལ་དེ ང་དུས་ཁྱད་པར་ཆེ ར་མི་གསལ།
ལཱ་ནི་གོས་ཀྱི་ལྔ་དང་། རིའི་ལ་གཉིས་ཀྱི་ཁྱད་པར་འབྱེད་བྱེད་ཡིན་ཟེ ར་ཡང་།
དེ་ཙམ་དུ་མ་ངེས་ཏེ། གོས་ལྭ། ཕྱུགས་ལཱ། རས་ལཱ། རྒྱ་ལཱ། བོད་ལྭ་ཞེས་པའི་
སྐབས་སུ་ལ་ཝ་ཟུར་ཅན་གྱི་སྒྲ་ཐོན་པ་ཤིན་ཏུ་གསལ། ལྭ་བ་ཞེས་ལ་དང་བ་གཉིས་ཀ་
འབྲི་སྐབས་སུའང་ཝ་ཟུར་འདོགས་པའི་སྲོལ་འདུག་མོད། མི་དགོས་པར་སེམས་ཏེ།
ལ་དང་བ་གཉིས་སོ་སོར་ཕྱེས་པའི་སྐབས་སུ། ལ་ལ་ཝ་ཟུར་གྱི་སྒྲ་མི་ཐོན་ཞིང་
རིའི་ལ་སོགས་གཞན་དག་ལ་ནོར་ས་ཡང་མེད་པར་སེམས་སོ། །ཤཱ་ཝ་ཟུར་ཅན།
ཤཱ་འོད་ནི་རི་ངོས་སོགས་ལས་རྡོལ་བའི་ཆུ་ལོག་གི་མིང་ཡིན་ལ། ཆུ་ལོག་རྡོལ་
ཤུལ་གྱི་གྲོག་ཤུལ་ལ་ཟེར་ཏེ། ཤྭ་ནང་དུ་ཤིང་འདེད། ཤྭ་ནང་རྡོ་རིལ་ཟེར་བ་བཞིན་
དང༌། དེ་ལྟ་བུའི་རི་མོ་ལའང་འཇུག་སྟེ། སྟག་གི་རི་མོ་ལ་སྟག་ཤྭ་ཟེར་བ་དང་།
ཤཱ་མ་ཤཱ་མ་བྱས་ནས་ཡོད་ཟེ ར་བ་ལྟ་བུ། རི་དྭགས་ཤ་བའི་ཤུ་གཅིག་བུ་ལས་
ཚིག་གྲོགས་བ་མེད་ཚེ་ཤྭ་ལ་ཝ་ཟུར་གྱི་སྒྲ་ཡོད་དེ། རི་མགོའི་གྲྭ་ ཤྭ་དམར།
ཤྭ་རྭ་སོགས་ཀྱི་ཤ་ལ་ཝ་ཟུར་གྱི་སྒྲ་ཐོན་པ་ཤིན་ཏུ་གསལ་ལ། ཤ་བ་ཞེས་
པའི་སྐབས་སུ་ཤ་ལ་ཝ་ཟུར་འདོགས་པའི་སྲོལ་ཡོད་མོད། བ་ལོགས་སུ་ཡོད་
སྟབས་ཤའི་སྒྲ་ལ་ཝ་ཟུར་གྱི་སྒྲ་མི་གསལ་བར་འགྱུར་རོ། །
ཧྭ་ལ་ཝ་ཟུར་ཅན་ནི། རི་གཉིས་ཀྱི་བར་དོག་མོ་ལ་རིའི་ཧཱ་བར་ཟེ ར་བ་དང་།
རྒྱ་ལྭ་དང་སོག་ལྭ་རིང་པོའི་གཡས་གཡོན་གྱི་གཤམ་གྱི་ཁ་ཤོ་ལ་ལྭ་བའི་ཧྭ་ཟེར་བ་
ཡིན་ལ། དེའི་ཟླས་དྲངས་ནས་ལས་ཀ་བྲེལ་ཚབས་ཆེ་བའི་བར་གསེང་ལྟ་བུའང་ཧྭ་
བར་ཟེར་ཏེ། བྲེལ་ཟིང་ཆེ་བའི་ཧྭ་བར་ནས་ཤོར་སོང་ཟེར་བ་ལྟ་བུ་ཡིན།།



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 193
ངག་སྒྲོན་འགྲེལ་བར་ལྭ་བའི་ཧྭ་ནི་གོས་ཀྱི་མཐའ་མ་སྣེ་ཟེར་བའི་ཁུངས་ཚོལ།
བུ་རམ་གྱི་དྭགས་ནི་བུ་རམ་གྱི་དྭངས་མའམ་བཟང་ཤོས་ཡིན་པར་བཤད། ཆུང་དུས་
ནས་ཕ་མ་ཤི་བའི་བུ་ཕྲུག་ལ་དྭ་བུ་དང་། དྭ་ཕྲུག་ཟེར་ཡང་བ་སྒྲ་ཐོན་མི་ཐོན་ཆ་མ་
འཚལ། དྭངས་དང་དྭགས་ཀྱི་དྭའི་ཝ་ཟུར། ད་སྔོན་འཇུག་ཏུ་མི་འཁྲུལ་བར་མིང་
གཞི་ཤེས་ཆེད་ཡིན་ནོ། །སློབ་གྲྭ་དང་བཟོ་གྲྭ མོ་ཕྲུ་དང་ཕུ་གཡང་གི་ཕྲུ་དག་ཏུ་
བ་སྒྲ་ཐོན་ལ། རྩྭ་ནི་ལུས་ཀྱི་རྩ་དང་འབྱེད་བྱེད་ཆེད་ཝ་ཟུར་ཐོབ་པ་ཡིན་གསུངས།
འོན་ཀྱང་འདི་དག་ནི་ད་སྔར་བོད་རང་གི་མིང་ཞིག་གི་འཇུག་པ་ལ་ཡོད་མེད་ཙམ་
རིག་པའི་སྒོ་འཕེལ་བའི་ཕྱིར་བཤད་ཀྱི། མཐའ་གཅིག་ཏུ་མ་ངེས་ཏེ། མི་རིགས་
གཞན་གྱི་སྐད་འབྲི་བ་དང་། བྱ་བ་དང་དངོས་པོ་འཕེལ་བའི་དབང་གིས་འཇུག་ས་
ཡོད་པར་འགྱུར་བ་སྟེ།།༢༢ ཞེས་གསལ། གཞན་ཡང་དེང་སང་མང་པོ་ཞིག་ནས་
དོགས་པ་ཞེས་པ་ལ་ཝ་ཟུར་འབྲི་བའི་སྲོལ་འདུག་ནའང་འཐད་པར་མ་མཐོང་སྟེ །
ཡིག་བཤད་མཁས་པའི་ཁ་རྒྱན་ལས།
དེ་ཡང་གུག་སྐྱེད་ཅན་ལ་(ཝ་བཏགས་)གདགས་སུ་མི་རུང་ངོ༌།།༢༣
ཞེས་གསུངས་པའི་ཕྱིར། ཡང་འགའ་ཞིག་ནས་དགོས་དང་དོགས་མི་ནོར་བའི་ཆེད་
དོགས་ལ་ཝ་ཟུར་དགོས་སོ་ཞེས་སྨྲ་ན་ནི། བཤད་པ་འདི་ཡང་འཐད་ལྡན་ཞིག་ཏུ་མི་
སྣང་སྟེ། དག་ཡིག་ཐོན་མིའི་དགོངས་རྒྱན་ལས།
དོགས་པ་ནི་ཐེ་ཚོམ་སྟེ་ཕྱིས་ཀྱི་འགས་ད་ཡིག་འཕུལ་དུ་མི་འཁྲུལ་བའི་
བརྡར་དོ གས་ཞེས་འབྲི་མོད། དེ་ལྟར་ན་གོས་མོད་འོག་མོག་དོང་སོགས་
ལའང་བ་ཟུར་འདོགས་དགོས་པར་ཐལ་བས་མི་ལེགས་སོ།།༢༠



194 བོད་ཀྱི་བརྡ་སྤྲོད་ནག་ཊིཀ
ཞེས་གསུངས་པའི་ཕྱིར། འདི་ནི་དབུ་ཅན་ཙམ་དུ་མ་ཟད་དབུ་མེད་ལ་ཡང་རིགས་
བསྒྲེ་དགོས་སོ། །ལྷག་པར་དབུ་མེད་འཁྱུག་ཡིག་སྐབས་སུ་ནི་དོགས་ཀྱི་སྐབས་སུ་
ག་མ་ས་ཡི་ཡིག་གཟུགས་འབྲི་བ་ལས་ག་དང་ས་གཉིས་དངོས་སུ་མི་འབྲི་བས་དགོས་
དང་དོགས་གཉིས་མི་འཁྲུལ་བ་ཆེས་གསལ་ལོ།།
༈ བསྟན་བཅོས་ཁག་ཏུ་བཤད་པའི་རྐྱང་པའི་ཡི་གེ ར་གོ་དོན་མི་འདྲ་བ་དུ་
མ་ཡོད་པ་ལས། བྱིས་པ་དག་ཡིག་ནས་བསྟན་པའི་རྐྱང་པའི་ཡི་གེའི་གོ་དོན་ནི།
དབྱངས་བཞི་དང་། བརྩེགས་འདོགས་གང་རུང་མེད་པ་ཞིག་ལ་ཟེར། ལེགས་བཤད་
ལྗོན་དབང་ནས་ཀྱང་འདི་དང་མཐུན་པར་བཤད་དེ། རྐྱང་པ་འཕུལ་ལ་འ་མཐའ་
དགོས། །ཞེས་གསུངས་པའི་ཕྱིར། འདི ར་བསྟན་རྐྱང་པ་བཤད་པའི་དགོས་པ་ནི།
མཐའ་རྟེ ན་འ་ཡིག་དངོས་སུ་འབྲི་དགོས་མིན་གྱི་ཁྱད་པར་གསལ་བྱེད་དུ་བཤད།
རྟགས་འཇུག་སྐབས་ཀྱི་རྐྱང་པ་ནི་བརྩེགས་འདོགས་མེད་པ་ཞིག་ལ་གོ་བ་ཡིན།
འདི ར་བསྟན་རྐྱང་པ་ནི། འཕུལ་ཡིག་གི་འཇུག་ཚུལ་ལས་བྱུང་བའི་རྐྱང་པའོ།།
ངག་སྒྲོན་དང་ཟ་མ་ཏོག་སྐབས་ཀྱི་རྐྱང་པ་ནི་སྔོན་འཇུག་དང་བརྩེགས་མ་མེད་པ་
ཙམ་ལའོ། །འདི ར་བསྟན་རྐྱང་པ་བཤད་པའི་དགོས་པ་ནི་དག་ཆ་ཙམ་ཤེས་པའི་
ཆེད་དུ་ཡིན་ནོ།།
ཚོགས་གསུམ་ལ་དཔྱད་པ།
༄༅། །བོད་བརྡའི་གཞུང་དུ་ཚོགས་གསུམ་ཞེས་པ་ཡི་གེའི་ཚོགས་དང་། མིང་གི་
ཚོགས་དང་། ཚིག་གི་ཚོགས་ཞེས་གསུམ་དུ་བགྲངས་པ་དང་། རྟགས་འཇུག་རྩ་བར་
ཡང་དངོས་སུ་ཚོགས་གསུམ་ཞེས་མིང་གིས་མ་བགྲངས་ཀྱང་དོན་ལ་རྗེས་འཇུག་གི་



དབྱངས་གསལ་སྔོན་རྗེས་མིང་གསུམ་དང་རྐྱང་འདོགས་བརྩེགས་གསུམ། 195
ཅི་ཕྱིར་འཇུག་པའི་སྐབས་སུ་ཡི་གེའི་ཚོགས་དང་། མིང་གི་ཚོགས། ཚིག་གི་ཚོགས་
གསུམ་གསལ་བར་གསུངས་ཏེ། ཇི་སྐད་དུ། ཅིའི་ཕྱིར་འཇུག་པར་བྱེད་ཅེ་ན།།
ཡི་གེའི་ཁོངས་ནས་མིང་དབྱུང་སྟེ། །མིང་གི་ཁོངས་ནས་ཚིག་ཕྱུང་སྟེ། །ཚིག་
གིས་དོན་རྣམས་སྟོན་པར་བྱེད། །ཅེས་པ་ལྟ་བུ་ཡིན། མིང་ཚིག་ཡི་གེ་གསུམ་གྱི་
ནང་དུ་བོད་ཀྱི་བརྡ་སྤྲོད་པའི་བརྗོད་བྱ་ཡོངས་སུ་རྫོགས་པ་མ་ཚང་བ་མེད་པ་འགྲེལ་
བཤད་བྱེད་ཐུབ་པ་ཡིན། རྒྱུ་མཚན་དེ་ལ་བརྟེན་ནས་དཔང་ལོ་ཙཱ་བ་བློ་གྲོས་བརྟན་
པའི་ཚོགས་གསུམ་གསལ་བ་དང་། བསྟན་དར་ལྷ་རམས་ཀྱི་ཡི་གེའི་བཤད་པ་མཁས་
པའི་ཁ་རྒྱན་རྣམ་གཉིས་སུ་བོད་ཀྱི་བརྡ་སྤྲོད་ཆ་ཚང་བའི་རྒྱས་བཤད་ཡི་གེའི་ཚོགས་
དང་མིང་གི་ཚོགས། ཚིག་གི་ཚོགས་གསུམ་གྱི་ལམ་ནས་གསལ་བར་བཀྲལ་ཡོད།
དེ་ཡང་ཚོགས་གསུམ་གསལ་བར་ཡི་གེའི་ཚོགས་ཀྱི་སྐབས་སུ་སྦྱར་བྱ་ཡི་གེའི་
རྣམ་གཞག་ལེགས་སྦྱར་གྱི་ཡི་གེའི་འགྲོ་སྟངས་དང་བཅས་ཏེ་རྒྱས་པར་གསུངས་པ་
དང་། དེ་ནས་མིང་གི་ཚོགས་བསྡུས་པར་བཤད་པ་དང་། དེ་རྗེས་ཚིག་གི་ཚོགས་ .
རྒྱས་པར་གསུངས་ཡོད། དེ་བཞིན་ཡི་གེའི་བཤད་པ་མཁས་པའི་ཁ་རྒྱན་དུ་ཡང་།
རྩ་བའི་ས་བཅད་དང་པོ་ཡི་གེའི་ཚུལ་བཤད་པ་དང་། རྩ་བའི་ས་བཅད་གཉིས་པ་
ཡི་གེ་ལས་བྱུང་བའི་མིང་བཤད་པ། རྩ་བའི་ས་བཅད་གསུམ་པ་ཚིག་བཤད་པ་སྟེ་
ས་བཅད་གསུམ་གྱི་ལམ་ནས་སྦྱར་བྱ་ཡི་གེའི་རྣམ་གཞག་དང་། མིང་གི་རྣམ་གཞག།
དེ་རྗེས་ཚིག་གི་བཤད་པ་ནང་གསེས་ས་བཅད་དྲུག་གི་སྒོ་ནས་རྒྱས་པར་བཀྲལ་ཡོད།
རང་རེའི་སློབ་དཔོན་འགོས་ལོ་ལྔ་པ་འགོས་པདྨ་རྒྱལ་མཚན་མཆོག་གིས་ཀྱང་རང་
གི་གྲུབ་མཐའི་གླེང་བརྗོད་ཆེན་མོ་འཛམ་གླིང་རྒྱན་གཅིག་ནང་འདི་ལྟར་གསུངས་ཏེ།
བརྡ་སྤྲོད་པའི་རྩ་བ་གསུམ་སྟེ། ཡི་གེ་དང་མིང་དང་ཚིག་གསུམ་ཡིན། ཞེས་
གསུངས་སོ།།



196 བོད་ཀྱི་བརྡ་སྤྲོད་ནག་ཊིཀ
，，，
མཁྱེན་རབ་འོད་གསལ་གྱི་རྟགས་ཀྱི་འཇུག་པའི་དཀའ་འགྲེལ་གནད་ཀྱི་སྒྲོན་
མེ་ལྟར་ན་མིང་གི་ཚོགས་དང་། ཕྲད་རྣམ་དབྱེའི་ཚོགས། བྱ་བའི་ཚིག་གི་ཚོགས་
བཅས་ལ་ཚོགས་གསུམ་དུ་བཞག་ཡོད། ད་དུང་ཁོང་གིས། དེ་གསུམ་གྱིས་མ་
ཁྱབ་པའི་བརྗོད་པ་ནི་བོད་ཀྱི་བརྡ་ལ་མེད་པ་ཐོག་མར་བློ་ལ་ངེས་དགོས་པ་དང་།
དེ་ལྟར་ངེས་ན་མིང་གི་ཚོགས་ལ་མི་རྨོངས་པར་བྱེད་པ་དག་ཡིག་གི་གཞུང་ཁག་
སྦྱོང་དགོས་པ་དང་། ཕྲད་རྣམ་དབྱེའི་ཚོགས་ལ་མི་རྨོངས་པར་བྱེད་པ་སུམ་ཅུ་
པའི་གཞུང་སྦྱང་དགོས་པ། བྱ་ཚིག་གི་ཚོགས་ལ་མི་རྨོངས་པར་བྱེད་པ་རྟགས་
ཀྱི་འཇུག་པའི་གཞུ ང་སྦྱང་དགོས་པ་བཅས་གསལ་བར་གསུངས་ཡོད་ཀྱང་།
དེ་གསུམ་གྱིས་བོད་ཀྱི་བརྡ་སྤྲོད་ཀྱི་ཁྱོན་ཀུན་ལ་ཁྱབ་མི་ནུས་ཏེ་ས་བཅད་འདི་ཡི་ནང་
དུ་ཡི་གེ་སྟེ ་སྦྱར་བྱ་ཡི་གའི་རྣམ་གཞག་མ་ཚང་བའི་ཕྱིར། ལྷག་པར་རྟགས་འཇུག་
རྩ་གཞུང་དང་ཚོགས་གསུམ་གསལ་བ། མཁས་པའི་ཁ་རྒྱན་བཅས་སུ་རྣམ་དབྱེའི་
ཚོགས་པ་དང་། བྱ་ཚིག་གི་ཚོགས་པ་གཉིས་ཚིག་གི་ཚོགས་པའི་ནང་བསྡུས་པ་ལ་མི་
འཐད་པ་ཅུང་ཟད་ཀྱང་མི་སྣང་ན་ཚོགས་གསུམ་འཇོག་སྐབས་མིང་དང་རྣམ་དབྱེ་བྱ་
ཚིག་གི་ཚོགས་བཞག་པ་ནི་ལུང་དང་རིགས་པ་གཉིས་ཀའི་ཆ་ནས་འགལ་བར་སྣང་།
གཞན་ཡང་སུམ་ཅུ་པའི་བརྩམ་པར་དམ་བཅའ་བར། མིང་ཚིག་བརྗོད་པ་ཀུན་གྱི་
གཞི། །ཡི་གེའི་སྦྱོར་བ་བཤད་པར་བྱ། །ཞེས་པས་ཀྱང་ཡི་གེའི་སྦྱོར་བ་དེ་ཉིད་
མིང་ཚིག་བརྗོད་པ་ཀུན་གྱི་གཞི་ཡིན་པ་བསྟན་པ་ཙམ་ལས་ཚོགས་གསུམ་དུ་ཡི་
གེ་འཇོ ག་མི་རུང་བའི་དོན་གཏན་ནས་མིན་ནོ། །མིང་ཚིག་བརྗོད་པ་གསུམ་གྱི་
ནང་ཚན་དུ་གྱུར་པའི་ཚིག་དང་བརྗོད་པ་ནི་ཚིག་གི་ཚོགས་སུ་གཏོགས་པ་ཡིན།
དེ ར་བརྟེན་བོད་བརྡའི་གཞུང་གི་ཚོགས་གསུམ་གྱི་གྲངས་སུ་མིང་དང་རྣམ་དབྱེ།
བྱ་ཚིག་གི་ཚོགས་བཞག་པར་དགོས་པ་ལྷག་པར་མ་མཆིས་སོ།།



སྐྱེ་གནས་དང་འཇམ་རྩུབ་ལྕི་ཡང་མཐོ་དམའ། 197
གོང་དུ་བཤད་པ་བཞིན་ཚིག་གི་ཚོགས་སུ་རྣམ་དབྱེ་ཚོགས་པ་དང་བྱ་ཚིག་གི་
ཚོགས་པ་བསྡུས་ཏེ། ཚོགས་གསུམ་གསལ་བར་ཚིག་གི་ཚོགས་བཤད་པའི་སྐབས་
སུ༑ དེ་(རྣམ་དབྱེ)བདུན་དངོས་སུ་བརྗོད་པ་དང་། །མི་མངོན་བྱས་པ་ཚིག་
སྡུད་གཉིས། །ཞེས་པ་དང་། གཞན་ཡང་། མཁས་པའི་ཁ་རྒྱན་ལས། ཇི་སྐད་དུ།
རྩ་བའི་ས་བཅད་གསུམ་པ་ཚིག་བཤད་པ་ལ། ཚིག་གི་ངོ་བོ། ཚིག་གི་རྣམ་དབྱེ།
ཚིག་སྡུད། ཚིག་ཕྲད། ཚིག་རྒྱན། ཚིག་འབྲི་ཚུལ་དང་དྲུག་གོ།ཞེས་གསུང་པའི་
ཕྱིར་རོ།། །། །



རབ་བྱེད་ལྔ་པ།
ཡི་གེ་སོ་སོའི་སྐྱེ་གནས་དང་བྱེད་རྩོལ་ལས་འཕྲོས་ཏེ་འཇམ་རྩུབ་
དང་། ལྕི་ཡང་མཐོ་དམའ་བཅས་བཤད་པ།
༄༅། །དབྱངས་དང་གསལ་བྱེད། སྔོན་རྗེས་མིང་གསུམ། རྐྱང་འདོགས་བརྩེགས་
གསུམ་དང་བཅས་པའི་ངོས་འཛིན་ཕྱིན་ཅི་མ་ལོག་པར་དཔྱད་པ་སྔོན་དུ་སོང་ཞིང་།
ད་ནི་དེ་དག་གི་ང་རོ་འབྱིན་ཚུལ་ལ་དཔྱད་པར་བྱ་ཡི། ང་རོ་འབྱིན་ཚུལ་ཕྱིན་ཅི་མ་
ལོག་པར་ཤེས་པ་ལ་ཡི་གེ་སོ་སོའི་སྐྱེ་གནས་དང་བྱེད་རྩོལ་གསལ་པོར་ཤེས་དགོས་
པ་ཤིན་ཏུ་གལ་ཆེ། དེ་ཡང་། །
༡ སྐྱེ་གནས་ཞེས་པ་ནི་ཡི་གེ་སོ་སོའི་སྒྲ་གདངས་འབྱིན་པའི་གཞིའི་རྒྱུ་
དེ་ལ་ཟེར་ཞིང་། དེ་ནི་དྲིལ་བུའི་ཁོག་པ་ལྟ་བུའོ།།
༢ བྱེད་པ་ཞེས་པ་ནི་ཡི་གེ་འབྱིན་པར་བྱེད་པའི་རྒྱུ་སྟེ་དྲིལ་བུའི་ལྕེ་ལྟ་
བུའོ།། །
༣ རྩོལ་བ་ནི་སྒྲ་འབྱིན་པའི་གནས་སྐབས་སུ་གནས་དང་བྱེད་པས་འབད་
རྩོལ་གྱི་འཕྲད་སྟངས་དེ་ལ་ཟེར་ཞིང་། འདི་ལ་ཕྱི་ནང་གི་རྩོལ་བ་
གཉིས་ཡོད།
༤ རླུ ང་ནི་སྐྱོད་པར་བྱེ ད་པའི་རྒྱུ་སྟེ ་དྲི ལ་བུ་བསྐྱོད་པའི་ལག་པ་
ལྟ་བུའོ།།



200 བོད་ཀྱི་བརྡ་སྤྲོད་ནག་ཊིཀ
རྡོ་
༥ རྣམ་པར་རྟོག་པ་ནི་སྐུལ་བར་བྱེད་པའི་རྩ་བའི་རྒྱུ་སྟེ་དྲིལ་བུ་འཁྲོལ་བར་
བྱེད་པའི་སྐྱེས་བུ་ལྟ་བུའོ། །དེ་ལྟ ར་ཡིན་པ་ནི་ཡིག་བཤད་མཁས་པའི་ཁ་རྒྱན་
ལས།
ཡི་གེ་རྒྱུ་གང་ལས་བྱུང་ཞེ་ན། གནས་དང་། བྱེད་པ་དང༌། རླུང་དང་།
རྣམ་པར་རྟོག་པའམ་རྣམ་པར་ཤེས་པ་བཞི་ལས་བྱུང་ངོ་། །དེ་དག་གིས་རྒྱུ་
ཅི་ལྟར་བྱེད་ཅེ་ན། གནས་ནི་གཞིའི་རྒྱུ་སྟེ། དྲིལ་བུའི་ཁོག་པ་ལྟ་བུའོ།།
བྱེད་པ་ནི་ཡི་གེ་འབྱིན་པར་བྱེད་པའི་རྒྱུ་སྟེ། དྲིལ་བུའི་ལྕེ་ལྟ་བུའོ།།
རླུང་ནི་སྐྱོད་པར་བྱེད་པའི་རྒྱུ་སྟེ། དྲིལ་བུ་བསྐྱོད་པའི་ལག་པ་ལྟ་བུའོ།།
རྣམ་རྟོག་དང་རྣམ་ཤེས་ནི་སྐུལ་བར་བྱེད་པའི་རྩ་བའི་རྒྱུ་སྟེ། དྲིལ་བུ་
འཁྲོལ་བར་བྱེད་པའི་སྐྱེས་བུ་ལྟ་བུའོ། །རྒྱུ་དེ་དག་ལས་ཡི་གེ་ཅི་ལྟར་
བྱུང་ཞེ་ན། དང་པོ་ཡི་གེར་རྣམ་པར་རྟོག་ཅིང་ཡི་གེའི་རྣམ་པ་ཤར་བའི་
རྟོག་པ་སྐྱེ་ཞིང་། དེ་སྐྱེས་པ་ན་ཡི་གེ་བརྗོད་པར་འདོད་པའི་ཀུན་སློང་
སྐྱེ་ཞིང་། ཀུན་སློང་དེས་བསྐུལ་བ་ན་ནང་གི་རླུང་གཡོ་སྟེ་རླུང་དེས་
གནས་དང་བྱེད་པ་དང་རྩོལ་བ་རྣམས་བསྐྱོད་དེ་དབུགས་དབྱུང་བ་དང་
ལྷན་ཅིག་ཏུ་སྒྲའི་རྣམ་འགྱུར་ཡི་གེ་སོ་སོའི་རྣམ་པར་སྐྱེ་བར་འགྱུར་ཏེ།
ཡི་གེ་ནི་སྒྲ་གཞིར་བྱས་པ་ལ་གནས་རྣམས་སུ་ལྕེ་སོགས་བསྐྱོད་པ་ལས་
བྱུང་བའི་རྣམ་འགྱུར་ཙམ་ཡིན་པས་སོ། །དཔེར་ན། གཞི་ཤིང་གཅིག་པུ་
བཟོ་བའི་འདུ་བྱེད་ཀྱི་དབང་གིས་ཟླུམ་པོ་དང་གྲུ་བཞི་ལ་སོགས་པའི་རྣམ་
འགྱུར་སྣ་ཚོགས་བྱུང་བ་བཞིན་དུ། གཞི་སྒྲ་གཅིག་ཉིད་ཀྱང་གནས་དང་
བྱེད་པའི་ཁྱད་པར་ལས་ཡི་གེ་སྣ་ཚོགས་པར་འགྱུར་རོ།།།



སྐྱེ་གནས་དང་འཇམ་རྩུབ་ལྕི་ཡང་མཐོ་དམའ། 201
སྐྱེ་གནས།
༈ ཡི་གེ་འབྱིན་པའི་གནས་རང་མཚན་པ་ལྔ་དང་འདྲེས་མ་བཞི་ཡོད་པ་ལས་རང་
མཚན་པ་དྲུག་ནི།
༡ མགྲིན་པ་དང་།
༢ རྐན།
༣ སྤྱི་བོ།
༤ སོ། །
༥ མཆུ་དང་བཅས་པའོ།།
གནས་འདྲེས་མ་བཞི་ནི།
༡ མགྲིན་པ་དང་རྐན།
༢ མགྲིན་པ་དང་མཆུ།
༣ སོ་དང་མཆུ། །
༤ མགྲིན་ཀན་སྤྱི་བོ་སོ་མཆུ་གང་རུང་དང་སྣ་ལྡན་བཅས་སོ།།
སྐྱེ་གནས་རང་མཚན་པ་ལས་བྱུང་བའི་ཡི་གེ་རྣམས་ནི། །
༡ སྐྱེ་གནས་མགྲིན་པ་ལས་བྱུང་བའི་ཡི་གེ་རྣམས་ནི་དབྱངས་ཡིག་ཨ་དང་།
གསལ་བྱེད་ཀ་ཁ་ག་གྷ་ང་ཧ་རྣམ་བཅད་བཅས་སོ།།
༢ སྐྱེ་གནས་རྐན་ལས་བྱུང་བའི་ཡི་གེ་རྣམས་ནི་དབྱངས་ཡིག་ཨི་དང་། གསལ་
བྱེད་ཅ་ཆ་ཇ་ཛྷ་ཉ་ཡ་ཤ་བཅས་སོ།། །
༣ སྐྱེ་གནས་སྤྱི་བོ་སྟེ་ལྕེ་རྩེའི་སྟེང་ཕྱོགས་ནས་བྱུང་བའི་གསལ་བྱེད་རྣམས་ནི་ཊ་
ཋ་ཌ་ཌྷ་ཎ་ར་ཥ་བཅས་སོ།།



202 བོད་ཀྱི་བརྡ་སྤྲོད་ནག་ཊིཀ
༤ སྐྱེ་གནས་སོ་ལས་བྱུང་བའི་གསལ་བྱེད་རྣམས་ནི་ཏ་ཐ་ད་དྷ་ན་ལ་ས་བཅས་སོ།།
༥ སྐྱེ་གནས་མཆུ་ལས་བྱུང་བའི་ཡི་གེ་རྣམས་ནི་དབྱངས་ཡིག་ཨུ་དང་པ་ཕ་བ་བྷ་
མ་བཅས་སོ།།
འདྲེས་མའི་སྐྱེ་གནས་ལས་བྱུང་བའི་ཡི་གེ་རྣམས་ནི།
༡ མགྲིན་པ་དང་རྐན་ལས་བྱུང་བའི་དབྱངས་ནི་ཨེ་ཡིན་ནོ།།
༢ མགྲིན་པ་དང་མཆུ་ལས་བྱུང་བའི་དབྱངས་ནི་ཨོ་ཡིན་ནོ།།
༣ སོ་དང་མཆུ་ལས་བྱུང་བའི་གསལ་བྱེད་ནི་ཝ་ཡིག་ཡིན་ནོ། །དེས་ན་བ་ཡིག་ཝ་
ཡིག་ལྟར་ངག་འདོན་བྱས་ཀྱང་མཆུ་ཁོ་ན་ལས་བྱུང་ཞིང་། སྡེ་པ་དྲུག་པའི་ཝ་
ཡིག་ནི་སོ་མཆུ་འདྲེས་མ་ལས་བྱུང་བས་འདི་གཉིས་ཀྱི་ཁྱད་པར་ལ་ལྟོས་ཤིག།
ཝ་ཡིག་ནི་གསལ་བྱེད་ vདང་མཐུན་ཞིང་། བ་ཡིག་ཝ་སྒྲ་ནི་གསལ་བྱེད་ w
དང་མཐུན། དཔེར་ན། vow དང༌ wow གྱི་འདོན་ཚུལ་ལ་ཁྱད་པར་བྱུང་
བ་བཞིན་ནོ།།
༤ རང་རང་གི་སྐྱེ་གནས་ནས་སྣ་སྒྲ་དང་ལྡན་པའི་སྒོ་ནས་འདོན་པའི་གསལ་བྱེད་
ནི་ཉ་མ་ང་ཎ་ན་རྣམས་སོ། །སྐྱེ་གནས་དང་ལྕེ་ལྷན་གཅིག་ཏུ་འཕྲད་པ་དེར་བྱེད་
པ་ཟེར་བ་མིན་ནམ་སྙམ། དེ་བཞིན་རང་གནས་སྣ་ནས་བརྒྱུད་པ་དེར་ཡང་བྱེད་
པ་ཟེར་བ་མིན་ནམ་སྙམ་མོ། །སྐྱེ་གནས་དང་བྱེད་པ་སྟོན་པའི་རྩ་བ་ནི་དགའ་
བྱེད་ཟླ་ཟེར་ལས།།
༡ ཨ་ཀུ་(ཀ་སྡེ )ཧ་རྣམ་བཅད་རྣམས་མགྲིན་པ། (ལས་སྐྱེས་པའོ།།）
༢ ཨི་ཙུ་(ཙ་སྡེ་) ཡ་ཤ་རྣམས་ནི་རྐན།
༣ རྀ་ཊུ་(ཊ་སྡེ་)ར་ཥ་རྣམས་སྤྱི་བོ།
༤ ལཾ་ཏུ་(ཏ་སྡེ་)ལ་ས་རྣམས་སོ།།



སྐྱེ་གནས་དང་འཇམ་རྩུབ་ལྕི་ཡང་མཐོ་དམའ། 203
༥ ཨུ་པུ་(པ་སྡེ་） ( མཆུ་ཅན་)རྣམས་ནི་མཆུ།
༦ ཉ་མ་ང་ཎ་ན་རྣམས་སུ་སྣ་ལྡན་ཡང་ངོ༌།།
༧ ཨེ་ཨེ་དག་མགྲིན་པ་དང་རྐན།
༨ ཨོ་ཨོ་དག་མགྲིན་པ་དང་མཆུ།
༩ ཝ་ཡིག་ནི་སོ་མཆུའོ།།
༡༠ ལྕེ་རྩེ་ནི་ལྕེ་རྩ་ལས་སོ། །རྗེས་སུ་ང་རོ་ནི་སྣ་ལས་སོ།།
ཞེས་གསལ། དེ་ལྟར་གོང་དུ་ལེགས་སྦྱར་ལས་ཕྱུང་བའི་བོད་ཡིག་གི་གསལ་བྱེད་
སོ་བཞི་དང་དབྱངས་ལྔ་ཡི་སྐྱེ་གནས་བསྟན་ཟིན་ལ། ད་ནི་བོད་བརྡ་ཁོ་ན་ལ་མཁོ་
ཞིང་། ལེགས་སྦྱར་དུ་མེད་པའི་གསལ་བྱེད་དྲུག་གི་སྐྱེ་གནས་ངོས་འཛིན་བྱེད་པ་ལ།
དང་པོ་བཞི་སྟེ་ཅ་ཆ་ཇ་ཞ་བཅས་ཀྱི་སྐྱེ་གནས་ནི་ཙ་ཚ་ཛ་ཤ་དང་མཐུན་པའི་ཕྱིར་
སྐྱེ་གནས་རྐན་ཡིན། ལྔ་པ་ཟ་ཡི་སྐྱེ་གནས་ནི་ས་དང་མཐུན་པའི་ཆ་ནས་སོ་ཡིན།
དྲུག་པ་སྟེ་མཐའ་མ་འ་ཡི་སྐྱེ་གནས་ནི་ཧ་དང་མཐུན་པའི་ཆ་ནས་མགྲིན་པ་ཡིན་ནོ།།
དེས་ན་བོད་ཀྱི་དབྱངས་གསལ་དང་ལེགས་སྦྱར་གྱི་མཐུག་པོ་ལྔ། ལོག་ཡིག་ལྔ་
བཅས་ཀྱི་སྐྱེ་གནས་བཤད་ཟིན་ཏོ། །
སྤྱིར་བཏང་སྐད་ཡིག་ཅི་འདྲ་ཞིག་ཡིན་ཡང་སྐད་ཡིག་སྤྱི་ལ་དབང་བའི་སྒྲའི་
སྐྱེ་གནས་ཤིག་ཡོད་པར་སོམ་ཉི་མེད། འོན་ཀྱང་དེ་ཉིད་ངག་ནས་བརྗོད་པའི་ཚེ་
རང་གི་ཡུལ་སྐད་ཀྱི་དབང་གིས་ཐོན་སྟངས་ཅུང་ཟད་མི་འདྲ་བ་ཡོང་གི་ཡོད།
དེ་ཡང་བསླབས་ནས་ཤེས་དགོས་པ་མ་གཏོགས་སྟེ ས་དབང་གིས་ཡོང་ཐབས་མེད།
ལེགས་སྦྱར་གྱི་ག་དང་རང་རེའི་ག་གཉིས་སྐྱེ་གནས་གཅིག་ཏུ་འཇོག་པ་རིགས་
སམ་ཞེ་ན། རིགས་ཏེ། སྤྱིར་བཏང་ལེགས་སྦྱར་གྱི་གའི་སྒྲ་གདངས་སུ་འགོ་དང་
རང་རེའི་གའི་སྒྲ་གདངས་སུ་ག་ཞེས་བརྗོད་པ་ཡིན་ཡང་སྐྱེ་གནས་ལ་སོགས་པའི་



204 བོད་ཀྱི་བརྡ་སྤྲོད་ནག་ཊཾ ཀཿ
དབྱེ་སྟངས་ནི་རིགས་མཐུན་བསྡུ་བའི་སྒོ་ནས་བཞག་པའི་ཕྱིར་ན་འཕགས་བོད་
ཀྱི་ག་ཡིག་གཉིས་ཀ་སྐྱེ་གནས་མཚུངས་པར་བཞག་པ་ནི་འཐད་པ་དང་ལྡན་ཞིང་
གཞན་རྣམས་ཀྱང་རིགས་པས་མཚུངས་པ་ཡིན། སྐྱེ་གནས་ལ་སྟངས་འཛིན་ཐུབ་ཀྱི་
ཡོད་ཚེ་གང་ཟག་གཅིག་གིས་ཕོ་སྐད་དང་མོ་སྐད་བྱ་སྐད་སོགས་སྣ་ཚོགས་སྨྲ་ཐུབ།
སྐྱེ་གནས་ཀྱི་སྐོར་ཐོས་བསམ་ཡག་པོ་མ་བྱས་ཚེ་རང་ངོས་ནས་སྐད་ཡིག་བྱེ་བྲག་པ་
ཞིག་ཚུལ་བཞིན་སྐྱེ་གནས་དང་མཐུན་པར་འདོན་པའི་དབང་དུ་བཏང་ཡང་ཉན་པོའི་
བློར་ཇི་བཞིན་འཆར་བར་དཀའ། རྒྱ་གར་བས་རང་གི་སྒྲ་གདངས་ལ་མེད་ཅིང་བོད་
ཀྱི་སྒྲ་གདངས་ལ་ཡོད་པའི་ཙ་ཚ་ཛ་གསུམ་དང་ཞ་ཟ་འ་གསུམ་ཚུལ་བཞིན་འདོན་མི་
ཐུབ་པ་ནི། སྐྱེ་གནས་ལ་སྦྱངས་པ་སྔོན་དུ་མ་སོང་བའི་དཔེ་མཚོན་དགའ་མོ་ཞིག་
ཡིན། དེས་ན་ཆེས་ཐོག་མར་ཡི་གེའི་ངོས་འཛིན་དང་ལྷན་དུ་ཡི་གེ་སོ་སོའི་སྐྱེ་
གནས་ལ་བྱང་ཆུབ་པ་ཞིག་ཅིས་ཀྱང་བྱེད་གལ་ཆེ། སུམ་ཅུ་པའི་རྩ་བ་ལས་ཀྱང་།
བསླབ་ལ་བརྩོན་པའི་གང་ཟག་གིས། །དང་པོ་ང་རོ་རྣམས་ལ་སྦྱངས། །ཞེས་སྐྱེ་
གནས་དང་མཐུན་ཞིང་། འབྲུ་དེད་སྒོ་ནས་ཀློག་འདོན་བྱེད་དགོས་པ་མན་ངག་གི་
ཚུལ་དུ་བརྩེ་བས་གདམས་པའོ།།
རྩོལ་བ།
༈ རྩོལ་བ་ལ་ཕྱི་ནང་གཉིས་ལས་དང་པོ་ནང་གི་རྩོལ་བ་ལ་ཕྲད་པ་དང་། ཅུང་ཟད་
ཕྲད་པ། ཕྱེ་བ། ཅུང་ཟད་ཕྱེ་བ། བཙུམ་པ་སྟེ་ལྔ་ཡོད། བོད་ཡིག་གི་དབྱངས་
གསལ་དང་ལེགས་སྦྱར་གྱི་མཐུག་པོ་ལྔ་དང་ལོག་ཡིག་ལྔ་བཅས་ཀྱི་ནང་གི་རྩོལ་བ་
ནི་འདི་ལྟ་སྟེ།



སྐྱེ་གནས་དང་འཇམ་རྩུབ་ལྕི་ཡང་མཐོ་དམའ། 205
ཅུང་ཟད་ཕྲད་པ། | ཕྱེ་བ།
[ཅུང་ཟད་ཕྱེ་བ། བཙུམ་པ།
ཕྲད་པ།
ཀ་ཅ་ཊ་ཏ་པ།
ཁ་ཆ་ཋ་ཐ་ཕ།
ཆུ་
ཨ་ཐུང་
{ ཨུ
$
ཀྟ
བྱnd
ག་ཛ་ཌ་ད་བ།
ག་
༦༡ ༩
* '
ང་ཉ་ཎ་ན་མ།
ཙ་ཚ་ཛ་གསུམ་གྱི་རྩོལ་བ་ནི་ཅ་ཆ་ཇ་གསུམ་དང་མཐུན་པའི་ཆ་ནས་ཕྲད་པའི་རྩོལ་
བ་ཅན་ཡིན། ཞ་ཟ་འ་གསུམ་གྱི་རྩོལ་བ་ནི་ཤ་ས་ཧ་གསུམ་དང་མཐུན་པའི་ཆ་ནས་
ཅུང་ཟད་ཕྱེ་བའི་རྩོལ་བ་ཅན་ཡིན། དེས་ན་དབྱངས་གསལ་གྱི་རྩོལ་བའི་མདོ་འདི་
ལྟ་བུ་ཞིག་དགོས་ཏེ། སྡེ་པ་དང་པོ་ལྔ་ལ་ཕྲད་པའི་རྩོལ་བ་དང༌། །མཐར་གནས་ཡི་
གེ་རྣམས་ལ་ཅུང་ཟད་ཕྲད་པ་འོ། །ཨ་ཐུང་མ་གཏོགས་དབྱངས་རྣམས་ཕྱེ་བའི་རྩོལ་
བ་དང་། །དྲོ་ཡིག་ཅུང་ཟད་ཕྱེ་དང་ཨ་ཐུང་བཙུམ་རྩོལ་ཅན། །ཞེས་པ་ལྟ་བུ་ཡིན།
འཆད་ཚུལ་གཞན་ཞིག་ཏུ་མུ་ཏིག་ཕྲེང་མཛེས་ལས།
ནང་གི་རྩོལ་བ་ནི། མགྲིན་པ་གདངས་ནས་བརྗོད་དགོས་པའི་ཕྱིར་ཨ་
ཡིག་མ་གཏོགས་པའི་སྲོག་ཆེན་གྱི་ཡི་གེ་རྣམས་ཕྱེ་བའི་རྩོལ་བ་ཅན་དང་།
ཨ་ཡིག་མགྲིན་པ་མ་ཕྱེ་བར་བརྗོད་པའི་ཕྱི ར་བཙུམ་པའི་རྩོལ་བ་ཅན་
དང༌། ཡི་གེའི་གནས་རྣམས་འདུ་འཕྲོད་ཀྱི་རྩོལ་བ་ཆེ་བའི་ཕྱི ར་ཝ་
མ་གཏོགས་པའི་སྡེ་པ་ལྔའི་ཡི་གེ་རྣམས་ཕྲད་པའི་རྩོལ་བ་ཅན་དང་།
འདུ་འཕྲོད་ཀྱི་རྩོལ་བ་དེ་དག་ལས་ལྷོད་པའི་ཕྱིར་ཡ་ར་ལ་ཝ་རྣམས་ཅུང་
ཟད་ཕྲད་པའི་རྩོལ་བ་ཅན་ནོ།།



206 བོད་ཀྱི་བརྡ་སྤྲོད་ནག་ཊཾ ཀཿ
ཞེས་གསལ།
གཉིས་པ་ཕྱིའི་རྩོལ་བ་ལ་སྡེ་ཚན་རང་མཚན་པ་གསུམ་དུ་དབྱེ་བ་ཡིན།
དང་པོ་ལ་ནང་གསེས་གཉིས་ལས་དང་པོ་ནི་རྣམ་པར་ཕྱེ་བ་དང་། དབུགས་
ཅན། དབྱངས་མི་ལྡན་བཅས་གསུམ་ཡོད། གཉིས་པར་ཡོངས་སུ་བཙུམ་
པ་དང་། ཀླད་ཅན། དབྱངས་ལྡན་བཅས་གསུམ་ཡོད། འདི་དག་གི་ནང་
དུ་ཕྱིའི་རྩོལ་བའི་ཆ་ནས་གསལ་བྱེད་རྣམས་བསྡུ་ན་འདི་ལྟ་སྟེ།།
ཡོངས་སུ་བཙུམ་པ། ཀླད་ཅན། །
རྣམ་པར་ཕྱེ་བ། དབུགས་ཅན། །
དབྱངས་མི་ལྡན་པ།
(མཐོ་བ)
དབྱངས་ལྡན།
(དམའ་བ）
ག་གྷ་ང་ཡ་
ཀ་ཁ་ཤ་
ཅ་ཆ་ཥ་
ཇ་ཛྷ་ཉ་ཝ་
ཊ་ཋ་ས་
ཌ་ཌྷ་ཎ་ལ་
ཏ་ཐ་
ད་དྷ་ན་ར་
བ་བྷ་མ་ཧ་
པ་ཕ་
ཙ་ཚ་ཛ་གསུམ་གྱི་ཕྱིའི་རྩོལ་བ་ནི་ཅ་ཆ་ཇ་གསུམ་གྱི་ཕྱིའི་རྩོལ་བ་དང་མཐུན་པ་
དགོས། དེ་བཞིན་ཞ་ཟ་འ་གསུམ་གྱི་རྩོལ་བ་ནི་ཤ་ས་ཧ་གསུམ་གྱི་ཕྱིའི་རྩོལ་བ་དང་
རྗེས་སུ་མཐུན་པར་དགོས་པ་ཡིན། དེས་ན་གོང་དུ་བཤད་པའི་ཕྱིའི་རྩོལ་བའི་སྡེ་ཚན་
དང་པོའི་རྩ་བའི་མདོ་འདི་ལྟ་བུ་ཞིག་དགོས་ཏེ། སྡེ་པ་དང་པོ་ལྔ་ཡི་དང་པོ་གཉིས།།
ཧ་མ་གཏོགས་པའི་དྲོ་བའི་ཡི་གེ་རྣམས། །རྣམ་པར་ཕྱེ་དང་དབུགས་ཅན་དབྱངས་



སྐྱེ་གནས་དང་འཇམ་རྩུབ་ལྕི་ཡང་མཐོ་དམའ། 207
མི་ལྡན། །སྡེ་པ་དང་པོ་ལྔ་ཡི་གསུམ་བཞི་ལྔ་། །ཧ་དང་མཐར་གནས་ཡི་གེ་བཞི་པོ་
རྣམས། །ཡོངས་སུ་བཙུམ་དང་ཀླད་ཅན་དབྱངས་ལྡན་ནོ། །ཞེས་པ་ལྟ་བུ་ཡིན།
གོང་དུ་བཤད་པའི་རྣམ་པར་ཕྱེ་བ་དང་། དབུགས་ཅན། དབྱངས་མི་ལྡན་པ་རྣམས་
བོད་བརྡ་ཉིད་ཀྱི་དབང་དུ་བྱས་ན་སྒྲའི་མཐོ་དམའ་གཉིས་ལས་མཐོ་བར་བཤད་པ་
དང་། དེ་བཞིན་ཡོངས་སུ་བཙུམ་པ་དང་། ཀླད་ཅན། དབྱངས་ལྡན་རྣམས་སྒྲའི་
མཐོ་དམའ་གཉིས་ལས་དམའ་བར་བཤད་པ་ཡིན། དེ་ཡང་རྡོ་དགོན་གསང་བདག་
རྡོ་རྗེས།
གཉིས་པ་སྒྲ་མཐོ་དམའ་བཤད་པ་ནི། གཤམ་དུ་འཁོད་པ་ལྟར་ཀ་སོགས་
ཉི་ཤུ་བརྗོད་པའི་ཚེ་དབུགས་ཀྱི་རླུང་ཤུགས་ཆུང་བར་ཐོན་པས་འཇམ་པ་
འབའ་ཞིག་ཡིན་པ་མཚུངས་ཀྱང་དེ་དག་བརྗོད་པའི་ཚེ་སྒྲའི་མཐོ་དམའ་
འམ་དྲག་ཞན་མི་འདྲ་སྟེ། ཀ་ཅ་ཏ་པ་ཨ་བཅས་དྲུག་པོ་ནི་མགྲིན་པ་འགག་
དམ་པོ་ནས་ཕྱེ་བ་དང་དུས་མཉམ་དུ་སྒྲ་མཐོ་བར་འདོན་དགོས་པ་དང་།
ག་ཇ་ད་བ་ཛ་ཝ་འ་ཡ་དང་། ང་ཉ་ན་མ་ར་ལ་བཅས་མགྲིན་པ་ཅུང་ཕྱེ་
བའི་ངང་ནས་སྒྲ་ལྷོ ད་ཅིང་དམའ་བར་འདོན་དགོས་པས་དེ་རྣམས་སྒྲ་
དམའ་བ་ཡིན། ཡང་གཤམ་དུ་འཁོད་པའི་ཁ་ཆ་ཐ་ཕ་ཚ་ཞ་ཟ་ཤ་ས་ཧ་
བཅས་བཅུ་པོ་དབུགས་ཀྱི་རླུང་ཤུགས་ཆེ་བར་འདོན་པའི་སྒྲ་རྩུ་བ་པ་ཡིན་
པ་མཚུངས་ཀྱང་དེ་དག་མཐོ་དམའ་མི་མཚུངས་ཏེ། དེ་རྣམས་ལས་ཞ་
དང་ཟ་གཉི ས་སྒྲ་དམའ་བར་འདོན་པ་དང་། གཞན་རྣམས་མཐོ་བར་
འདོན་དགོས་པ་ཡིན་ནོ། །དེས་ན་ཀ་དང་ཁ། ཅ་དང་ཆ། ཏ་དང་ཐ།
པ་དང་ཕ། ཙ་དང་ཚ་བཅས་སྡེ་པ་སོ་སོའི་ནང་གི་སྒྲ་མཐོ་དམའ་མཚུངས་
ཀྱང་འཇམ་རྩུབ་མི་འདྲ་བ་དང་། ཡང་ཀ་དང་ག །ཅ་དང་ཇ། ཏ་དང་ད།



208 བོད་ཀྱི་བརྡ་སྤྲོད་ནག་ཊིཀ
པ་དང་བ་བཅས་ཡི་གེ་སོ་སོའི་བར་གྱི་སྒྲའི་འཇམ་རྩུབ་མཚུངས་ཀྱང་མཐོ་
དམའ་མི་འདྲ་བ་བཅས་ཀྱི་ཁྱད་པར་ཤེས་པ་གལ་ཆེ་སྟེ་དེ་དག་གི་ཁྱད་པར་
ཤེས་ན་ཡི་གེ་ཀློག་པའི་ཚེ་སྒྲ་དག་པར་འདོན་ཤེས་པ་མ་ཟད། རྒྱུན་དུ་སྐད་
ཆ་ཤོད་པའི་ཚེའང་སྒྲ་གསལ་པོ་ཡོང་རྒྱུར་ཕན་ངེས་ཡིན།།་
ཞེས་གསལ། ཕྱིའི་རྩོལ་བའི་སྡེ་ཚན་རང་མཚན་པ་གཉིས་པ་ལ་ནང་གསེས་གཉིས་ཡོད། དེ་དག་
ནི་སྲོག་ཆེན་དང་སྲོག་ཆུང་ངོ༌། འདི་དག་གི་ནང་དུ་དབྱངས་གསལ་བསྡུ་སྟངས་ནི།།
སྲོག་ཆུང་།
སྲོག་ཆེན།
|ཆེ་འབྲིང་ཆུང་༣
(འཇམ་པ）
(རྩུབ་པ)
ཀ་
ག་ ང་ ཡ་
ar
སྐུ?
ཅ་
ཇ་ ཉ་ ཝ་ །
hur
i
|
rus
༦
e
4
ཏ་
ད་ ན་ ལ་ ་
ཐ་ དྷ་ ཧ་
པ་
བ་
མ་
a)
inn
ཙ་ཚ་ཛ་གསུམ་དང་ཞ་ཟ་འ་གསུམ་གྱི་སྲོག་ཆེན་སྲོག་ཆུང་གི་དབྱེ་བ་ནི་ཅ་
ཆ་ཇ་གསུམ་དང་ཤ་ས་ཧ་གསུམ་དང་མཐུན་པ་ཡིན། དེས་ན་གོང་དུ་བཤད་པའི་
དབྱངས་གསལ་གྱི་སྲོག་ཆེན་སྲོག་ཆུང་གི་རྩ་བའི་མདོ་ནི་འདི་ལྟ་བུ་ཞིག་དགོས་ཏེ།



སྐྱེ་གནས་དང་འཇམ་རྩུབ་ལྕི་ཡང་མཐོ་དམའ། 209
སྡེ་པ་དང་པོ་ལྔ་ཡི་དང་པོ་གསུམ་པ་དང་། །ལྔ་པ་དང་བཅས་བར་གནས་ཡི་གེ་བཞི་
པོ་རྣམས། །དབྱངས་དང་བཅས་པ་སྲོག་ཆུང་ཡི་གེ་ཉེར་བརྒྱད་དོ། །ལྷག་མ་སྡེ་པ་
དང་པོ་ལྔ་ཡི་གཉིས་བཞི་དང་། །དྲོ་བའི་ཡི་གེ་རྣམས་ནི་སྲོག་ཆེན་བཅུ་བཞི་འོ།།
གོང་དུ་བཤད་པའི་སྲོག་ཆེན་སྲོག་ཆུང་གི་རྣམ་གཞག་དེ ར་བོད་བརྡ་ཉིད་ཀྱི་དབང་
དུ་བྱས་ན་ཡི་གེའི་འཇམ་རྩུབ་ཅེས་ཀྱང་བརྗོད་ཆོག །དེ་ལྟར་ཡིན་པ་ཡང་རྡོ་དགོན་
གསང་བདག་རྡོ་རྗེས།
བོད་ཀྱི་ཡི་གེའི་འཇམ་རྩུབ་དང་། མཐོ་དམའ། ལྕི་ཡང་བཅས་ཀྱི་སྐོར་
བརྗོད་པ་ལ་དང་པོ་ཡི་གེའི་འཇམ་རྩུབ་བམ་སྲོག་ཆེ་ཆུང་ནི། མིང་གཞིའི་ཡི་གེ་
རྣམས་བརྗོད་པའི་ཚེ་དབུགས་ཀྱི་རླུང་ཤུགས་ཆེ་ཆུང་ལ་ལྟོས་ནས་དབྱེ་བ་ཡིན་ཏེ།
གསལ་བྱེད་ཀྱི་ཡི་གེ་ཀ་ག་ང་། ཅ་ཇ་ཉ། ཏ་ད་ན། པ་བ་མ། ཙ་ཛ་ཝ། འ་ཡ།
ར་ལ་ཨ་བཅས་ཉི་ཤུ་པོ་ནི། བརྗོད་པའི་ཚེ་དབུགས་ཀྱི་རླུང་ཤུགས་ཆུང་བ་ཡིན་
པས་སྲོག་ཆུང་ངམ་ཡི་གེ་འཇམ་པ་ཞེས་བརྗོད་པ་དང་། དེ་དག་ནི་སྔོན་འཇུག་དང་།
རྗེས་འཇུག བརྩེགས་འདོགས་སོགས་གང་དང་ཕྲད་ཀྱང་འཇམ་པའམ་སྲོག་ཆུང་
ཁོ ་ན་ལས་རྩུབ་པར་མི་འགྱུར་རོ། །གོང་དུ་བརྗོད་པའི་ཡི་གེ་ཉི་ཤུ་པོ་ཕུད་
ལྷག་མ་ཁ་ཆ་ཐ་ཕ་ཚ་ཞ་ཟ་ཤ་ས་ཧ་བཅས་བཅུ་པོ་ནི་བརྗོད་པའི་ཚེ་དབུགས་ཀྱི་
རླུང་ཤུགས་ཆེ་བར་ཐོན་པས་སྲོག་ཆེན་ནམ་ཡི་གེ་རྩུབ་པ་ཞེས་བརྗོད་པ་དང་།
དེ་རྣམས་ལས་ཟ་དང་ས་གཉིས་པོར་ལ་བཏགས་སྦྱར་བས་སླ་དང་ཟླ་ཞེས་འདོགས་
ཅན་གྱི་དབང་གིས་སྐྱེ་གནས་དང་བྱེད་རྩོལ་འགྱུར་ནས་སྒྲ་འཇམ་པར་འགྱུར་བ་
ལས་གཞན་ཁ་ལ་སོགས་པ་བརྒྱད་པོ་ནི་བརྩེགས་འཕུལ་དང་། འདོགས་ཅན་སོགས་
གང་དང་ཕྲད་ཀྱང་རྩུབ་པ་ཁོ་ན་ལས་འཇམ་པར་འགྱུར་བ་མ་ཡིན་ནོ། །དེས་ན།
ཁ་ཆ་ཐ་ཕ་ཚ་ཞ་ཟ། །ཤ་ས་ཧ་བཅུ་སྲོག་ཆེན་ཏེ། །རྩུབ་པ་ཞེས་བརྗོད་ལྷག་མ་ནི།།



210 བོད་ཀྱི་བརྡ་སྤྲོད་ནག་ཊིཀ
ཉི་ཤུ་འཇམ་པའམ་སྲོག་ཆུང་ངོ་། །དེ་ལས་ཟ་དང་ས་གཉིས་པོར། །ལ་བཏགས་སྦྱར་
ཚེ་འཇམ་པར་འགྱུར། །གཞན་རྣམས་གང་ལ་གང་སྦྱར་ཡང་། །འཇམ་རྩུབ་འགྱུར་
བ་མི་སྲིད་དོ། །ཞེས་གསར་བུ་བློ་རུ་འཛིན་བདེ་བའི་ཆེད་དུ་ཚིགས་སུ་བཅད་པའོ།།
གཞན་ཡང་དེ་ཉིད་ལས།
ཡི་གེའི་འཇམ་རྩུབ་ནི་གཙོ་བོ་མིང་གཞི་སོ་སོ་བརྗོད་པའི་ཚེ་དབུགས་ཀྱི་
རླུང་ཤུགས་ཆེ་ཆུང་ལ་ལྟོ ས་པ་ཡིན་པས་ཟ་དང་ས་གཉིས་པོ་རྐྱང་པ་བརྗོད་པའི་
ཚེ་དབུགས་ཀྱི་རླུང་ཤུགས་ཆེ་བས་རྩུབ་པའམ་སྲོག་ཆེན་ཡིན་ཀྱང་། ཟླ་དང་སླ་
ལྟ་བུ་ལ་བཏགས་སྦྱར་བས་སྐྱེ་གནས་དང་བྱེད་རྩོལ་འགྱུར་ནས་དབུགས་ཀྱི་རླུང་
ཤུགས་ཆུང་བར་ཐོན་པས་འཇམ་པའམ་སྲོག་ཆུང་དུ་འགྱུར་བ་མ་གཏོགས་གཞན་
ཁ་ལ་སོགས་པ་བརྒྱད་པོ་ནི་བརྩེགས་འཕུལ་སོགས་གང་དང་ཕྲད་ཀྱང་འཇམ་རྩུབ་
འགྱུར་བ་མ་ཡིན་ནོ། །སྐབས་འདི ར་རྩུབ་པ་དང་སྲོག་ཆེན་དོན་གཅིག་དང་།
འཇམ་པ་དང་སྲོག་ཆུང་གཉིས་དོན་གཅིག་མིང་གི་རྣམ་གྲངས་སོ།།
ཞེས་གསལ། ཕྱིའི་རྩོལ་བའི་སྡེ་ཚན་རང་མཚན་པ་གསུམ་པ་ལ་སྒྲ་ཐོན་མཐོ་
དམའ་བར་གསུམ་དུ་ཕྱེ་བ་ཡིན། དེ་ཡང་དབྱངས་ཁོ་ནའི་སྒྲ་འདོན་ཚུལ་གྱི་མཐོ་
དམའ་བར་གསུམ་དུ་དབྱེ་བར་བརྟེན་བོད་སྐད་ཀྱི་དབྱངས་ཡིག་ལ་འདི་འདྲའི་
བཤད་པ་བྱེད་དུ་མེད་པ་ཡིན། འོན་ཀྱང་བོད་སྐད་དུ་ལེགས་སྦྱར་ལ་མེད་པའི་སྔོན་
འཇུག་དང་བརྩེགས་པའི་དབང་གིས་སྒྲོ་མཐོ་དམའ་བྱུང་བ་དུ་མ་ཡོད་པ་ནི་རྡོ་དགོན་
གསང་བདག་རྡོ་རྗེའི་གཞུང་དེ་ཉིད་ལས། །
སྒྲའི་མཐོ་དམའ་ཡང་གཙོ་བོ་མི ང་གཞི་སོ་སོའི་སྒྲའི་ཁྱད་པར་ལ་
ལྟོས་ནས་བྱུང་བ་ཡིན་ཀྱང་། དེ་ཁོ་ན་མ་ཡིན་པར་སྔོན་འཇུག་དང་།
བརྩེགས་པ། འདོགས་ཅན་བཅས་ཀྱི་ནུས་པས་སྒྲ་དམའ་བ་ནས་མཐོ་བར་



སྐྱེ་གནས་དང་འཇམ་རྩུབ་ལྕི་ཡང་མཐོ་དམའ། 211
འགྱུར་བ་ཡང་འགའ་ཞིག་ཡོད་དེ་དཔེར་ན། མིང་གཞི་ང་ཡིག་དེ་རྐྱང་
པའི་སྐབས་སུའམ་སྔོན་འཇུག་དང་བརྩེགས་པ་མེད་པའི་སྐབས་སུ་སྒྲ་
དམའ་བ་ཡིན་ཏེ། ང་། ངག ངོགས་ལྟ་བུའོ། །འོན་ཀྱང་དཔེར་ན་མངའ།
དངར་ལྟ་བུ་ད་དང་མའི་སྔོན་འཇུག་ཞུགས་པའི་སྐབས་སུ་སྒྲ་མཐོ་བར་
འགྱུར་བ་དང་། དེ་བཞིན་རྔ་། ལྔ། སྔ་ལྟ་བུ་ར་ལ་སའི་མགོ་ཅན་གྱི་
སྐབས་སུ་སྒྲ་མཐོ་བར་འགྱུར་བ་ཡིན་ནོ། །མིང་གཞིའི་ན་ཡིག་དང་།
མ་ཡིག་ཀྱང་སྔོ ན་འཇུག་དང་བརྩེགས་པ་མེད་པའི་སྐབས་སུ་ནང་།
ནགས། ནོར་ལྟ་བུ་དང་། མི། མང་། མིག་ལྟ་བུ་རྣམས་སྒྲ་དམའ་བ་ཡིན་
ཀྱང་། གནའ། རྣ། སྣ་ལྟ་བུ་དང་། དམའ། དམན། རྨ། སྨྲ་ལྟ་བུ་སྔོན་
འཇུག་དང་། བརྩེགས་མ་ཐོབ་པའི་སྐབས་སུ་སྒྲ་མཐོ་བར་འགྱུར་བའོ།།
དེ་བཞིན་མིང་གཞིའི ་ཡ་ཡིག་ཀྱང་སྔོན་འཇུག་མེད་པའི་སྐབས་སུ་སྒྲ་
དམའ་བ་ཡིན་ཀྱང་། གཡག གཡའ། གཡར་ལྟ་བུ་སྔོན་འཇུག་ག་ཡིག་ -
ཡོད་པའི་སྐབས་སུ་སྒྲ་མཐོ་བར་འགྱུར་བ་ཡིན་ནོ།།
ཞེས་གསལ། བོད་ཀྱི་ཡི་གེའི་ལྕི་ཡང་གི་སྐོར་བཤད་པའི་གཞུང་དེ་ཉིད་ལས།
བོད་ཀྱི་ཡི་གེའི་ལྕི་ཡང་གི་ཁྱད་པར་ནི་མིང་གཞི་སོ་སོའི་སྒྲ་དྲག་ཞན་ལས་བྱུང་བ་
ཞིག་མ་ཡིན་ལ། སྔོན་འཇུག་དང་བརྩེགས་འདོགས་ཀྱི་ནུས་པ་ལས་བྱུང་བ་ཞིག་
ཀྱང་མ་ཡིན་པར་གཙོ་བོ་རྗེས་འཇུག་དང་ཡང་འཇུག་གི་ནུས་པ་དང་། མིང་དང་
ཚིག་ཕྲད་ཀྱི་ཁྱད་པར་ལས་བྱུང་བ་སྟེ་རྩ་བའི་དབྱེ་ཚུལ་གཉིས་ཡིན་ནོ། །
༡ རྗེས་འཇུག་དང་ཡང་འཇུག་གི་ནུས་པས་ལྕི་བར་འགྱུར་ཚུལ། མིང་གཞི་
གང་ཡང་རུང་བ་ལ་རྗེས་འཇུག་བཅུ་ལས་ག་ད་བ་ས་བཅས་བཞི་པོ་གང་རུང་སྦྱར་བ་
ན་མིང་གཞི་དེ་སྒྲ་ལྕི་བར་འགྱུར་ཏེ་དཔེར་ན། བཀག ཁག ལྷག ཆད། ཁྱོད། ཉིད།



212 བོད་ཀྱི་བརྡ་སྤྲོད་ནག་ཊིཀཿ
བཏབ། ཐབ། སྐྱེས། ཆས། གནས་ལྟ་བུ་སྟེ་དེ་དག་ཀློག་པའི་སྐབས་སུ་རྗེས་འཇུག་
དེ་དག་གི་སྒྲ་ཐོན་ལ་ཁད་དུ་བཅད་པ་ལྟར་ཀློག་པས་མིང་གཞི་དེ་དག་གི་སྒྲ་ལྗིད་ཆེ་
བར་གྱུར་པས་ན་དེ་ལ་སྒྲ་ལྕི་བ་ཞེས་བརྗོད་དོ། །གཞན་ཡང་ད་དང་སའི་ཡང་འཇུག་
ཐོབ་པ་ཐམས་ཅད་ཀྱང་ལྕི་བར་འགྱུར་ཏེ་དཔེར་ན། བསྐྲུནད་ཏོ། །སྐྲུནད་ཅིག
བསྐུལད་ཏོ། །སྐུལད་ཅིག །མི་རྟག་པ་སྟེ་འདུས་བྱས་ཡིན་པའི་ཕྱིརད། ཕྱིན་ལ་
ཕྱིནད་ལྟ་བུ་འདི་དག་ལ་དེང་སང་ད་དྲག་དངོས་སུ་འབྲི་སྲོལ་མེད་ཀྱང་དོན་གྱི་ཐོབ་
པ་རྣམས་དང་། རོལ་དབྱངས། འབྱུང་ཁུངས། བྱང་སེམས་ལྟ་བུ་སྟེ་ད་སའི་ཡང་
འཇུག་ཐོབ་པ་རྣམས་ནི་རྣམ་པ་ཐམས་ཅད་དུ་ལྕི་བར་ཀློག་དགོས་པ་ཡིན་ནོ། །མིང་
གཞི་གང་ཡང་རུང་བ་ལ་རྗེས་འཇུག་ང་ན་མ་འ་ར་ལ་བཅས་གང་རུང་སྦྱར་ཞིང་
ཡང་འཇུག་མ་ཐོབ་པ་རྣམས་མིང་དུ་འཇུག་པའི་སྐབས་སུ་ཡང་བ་ཡིན་ཏེ་དཔེར་ན།
རི་དྭགས་རྐྱང་། ལྕང་མ། གཡང་གཟར། གྲང་མོ། སྙན་པོ། སྐམ་པོ། བསམ་བློ།
གསར་པ། སེར་པོ། ངར་པོ། ཤར་པ། གསལ་པོ། མཇལ་ཁ་ལྟ་བུ་སྟེ་དེ་དག་ཀློག་
པའི་ཚེ་མིང་གཞིའི་ཡི་གེ་དེ་སྒྲ་ལྗིད་ཅིང་ཐུང་བ་མ་ཡིན་པར་རྗེས་འཇུག་གི་སྒྲ་ཟུར་
དང་མཉམ་པར་གནས་པས་ཡང་བ་ཞེས་བརྗོད་པ་ཡིན་ཏེ་གོང་གསལ་དཔེར་བརྗོད་
ལས་བསམ་ལྟ་བུར་ཆ་མཚོན་ན་མིང་གཞི་ས་ཡིག་གི་སྒྲ་གཙོ་བོར་ཐོན་པ་དེ་དང་།
མཆུ་བཙུམས་ཤིང་སྣ་ལས་བྱུང་བའི་རྗེས་འཇུག་མ་ཡིག་གི་སྒྲ་ཟུར་ཐོན་པ་གཉིས་
མཉམ་པར་གནས་པ་ལས་ས་སྒྲ་ལྗི ད་ཆེ་ཞིང་མ་ཡིག་གི་སྒྲ་ཟུར་ཐོན་ལ་ཁད་དུ་
བཅད་པ་ལྟར་ཀློ ག་པ་མ་ཡིན་པས་ཡང་བ་ཞེས་བརྗོད་པའོ། །གཞན་ཡང་མཐའ་
མེད་དེ་ཀ་བ། རི་བོ། ས། ཆུ། མེ་ལྟ་བུ་འ་མཐའ་དོན་གྱིས་ཐོབ་ཀྱང་དངོས་སུ་
འབྲི་སྲོལ་མེད་པ་རྣམས་ཀྱང་འ་མཐའ་ཅན་དང་མཚུངས་པས་ཡང་བ་འབའ་ཞིག་གོ།
བརྩེགས་པ་དང་། འདོགས་ཅན། དབྱངས་ཡིག་བཅས་ཀྱིས་བོད་ཀྱི་ཡི་གེའི་ལྕི་ཡང་



སྐྱེ་གནས་དང་འཇམ་རྩུབ་ལྕི་ཡང་མཐོ་དམའ། 213
གི་འགྱུར་བ་ལ་ཕན་གནོད་མི་འབྲེལ་བ་དཔེར་ན། བརྐྱང་ལྟ་བུ་ལ་སྔོན་འཇུག་དང་།
བརྩེགས་པ། ཡ་བཏགས། དབྱངས་ཨ་བཅས་ཚོགས་ཀྱང་རྗེས་འཇུག་ང་ཡིག་ཡིན་
ཅིང་ཡང་འཇུག་མེད་ལ་ཚིག་ཕྲད་ཀྱང་མིན་པས་ཡང་བ་ཁོ་ནའོ།།
༢ མིང་དང་ཚིག་ཕྲད་ཀྱི་དབང་གིས་ལྕི་ཡང་གི་ཁྱད་པར་དུ་འགྲོ་ཚུལ།
གོང་དུ་བཤད་མ་ཐག་པ་ལྟ ར་ང་ན་མ་ར་ལ་འ་བཅས་ཀྱི་རྗེས་འཇུག་ཅན་དང་།
རྗེས་འཇུག་མེད་པ་རྣམས་མིང་དང་། བྱ་ཚིག ཁྱད་ཚིག་བཅས་ཀྱི་སྐབས་སུ་
ཡང་བ་ཡིན་ཀྱང་། རྗེས་འཇུག་དེ་དག་ལས་འགའ་ཞིག་ཚིག་ཕྲད་ཀྱི་དོན་སྟོན་
བྱེད་དུ་འཇུག་པའི་ཚེ་ཡི་གེ་ལྕི་བར་འགྱུར་བ་ཡིན་ཏེ། རྗེས་འཇུག་ང་ཡིག་གི་
མཐའ་ཅན་རྣམས་མིང་གི་སྐབས་ཡང་བ་ཡིན་ཀྱང་། ཀྱང་ཡང་འང་ལྟ་བུ་རྒྱན་
སྡུད་ཀྱི་ཕྲད་ཀྱི་དོན་སྟོན་བྱེད་དུ་གྱུར་པའི་ཚེ་ལྕི་བ་ཡིན་ཏེ་དཔེར་ན། ཁྱེད་ཀྱང་
ཕེབས་ན་ང་ཡང་འགྲོའོ་ལྟ་བུ་དང་། སྐྱིད་ཀྱང་སྐྱིད་ལ་བདེ་འང་བདེ་ཞེས་པ་ལྟ་
བུ་རྣམས་ཀློག་པའི་ཚེ་མནན་པ་ལྟར་ལྗིད་ཆེ་བར་ཀློག་དགོས་པས་ལྕི་བ་ཡིན་ནོ།།.
གལ་ཏེ་གོང་གསལ་ཀྱང་ཡང་འང་གསུམ་པོ་ཡང་བར་བཀླག་ན་ཚིག་ཕྲད་ཀྱི་དོན་མི་
སྟོན་པར་དོན་གཞན་དུ་འཁྲུལ་བར་འགྱུར་ཏེ་དཔེར་ན། ང་ཡང་འགྲོ་ཞེས་པའི་ཡང་
སྒྲ་ཡང་བར་བཀླག་ན་ང་ཡང་བསྐྱར་འགྲོ་ཞེས་པར་གོ་བ་ལས་ཁྱོད་མ་ཟད་ང་ཡང་
འགྲོ་ཞེས་པའི་རྒྱན་སྡུད་ཀྱི་ཕྲད་ཀྱི་དོན་དེ་སྟོན་མི་ནུས་སོ། །རྒྱུ་མཚན་དེའི་ཕྱིར་
ཡང་བསྐྱར་དང་ཡང་བ། ཧ་ཡང་ལྟ་བུའི་སྐབས་སུ་ཡང་བར་ཀློག་དགོས་པ་དང་།
ཕྲད་དུ་འཇུག་པའི་སྐབས་སུ་ལྕི་བར་བཀླག་དགོས་པ་མཁྱེན་པར་མཛོད་ཅིག།
དེ་བཞིན་དུ་ཨང་དང་པོ་ལྟ་བུའི་དང་སྒྲ་འདི་མིང་གི་སྐབས་སུ་ཡང་བ་ཡིན་
ཀྱང་། སྡུད་པ་དང་། འབྱེད་པ་དང་། རྒྱུ་མཚན། ཚེ་སྐབས། གདམས་ངག་
བཅས་ཀྱི་དོན་སྟོ ན་པའི་ཕྲད་དུ་འཇུག་པའི་ཚེ་ལྕི་བར་ཀློ ག་དགོས་ཏེ་དཔེར་ན།



214 བོད་ཀྱི་བརྡ་སྤྲོད་ནག་ཊིཀཿ
ཁྱོད་དང་ང་། ལྷ་དང་མི། བཤད་པ་དང་གོ །ཆུ་ཚོད་བདུན་པ་ཟིན་པ་དང་སློབ་གྲྭ་
ཚུགས། ལེགས་པར་ཉོན་དང་། ལས་ཀ་གྱིས་དང་ཞེས་པ་ལ་སོགས་པ་རྣམས་ཚིག་
ཕྲད་ཀྱི་དོན་སྟོན་བྱེད་ཀྱི་དང་སྒྲ་ཡིན་པས་ལྕི་བར་ཀློག་དགོས་ཤིང་། དེ་ལྟར་ཕྲད་
ཀྱི་སྐབས་སུ་ལྕི་བ་དང་། མིང་གི་སྐབས་སུ་ཡང་བར་གསལ་བར་རྟོགས་སླ་ཞིང་
ཀློག་པའི་ཚེ་འདེགས་འཇོག་གི་ཉམས་ཀྱང་ཐོན་པ་ཡིན་ནོ།།
གཞན་ཡང་། ཞིང་དང་། ཤིང་། ཅིང་གསུམ་པོ་འདི་ཡང་མིང་དུ་འཇུག་པའི་
སྐབས་སུ་ཡང་བ་ཡིན་ཏེ་དཔེར་ན། ཞིང་ཁ། ཞིང་ཁམས། ས་ཞིང་། ཤིང་སྡོང་།
ལྗོན་ཤིང་ལྟ་བུ་དང་། དེ་བཞིན་པེ་ཅིང་ལྟ་བུ་རྣམས་ནི་མིང་ཡིན་པས་ཡང་བར་
ཀློག་དགོས་པ་ཡིན་ཡང་། དེ་རྣམས་ཚིག་ཕྲད་དུ་གྱུར་པའི་སྐབས་སུ་ལྕི་བར་ཀློག་
དགོས་པ་དཔེར་ན། ནམ་མཁའ་སྔོ་ལ་དྭངས་ཤིང་། །ཉི་འོད་དྲོ་ཞིང་གསལ་བ།།
མཛེས་ཤིང་ཡིད་དབང་འཕྲོག་པའི། །ལྷ་ས་སྐྱིད་ཅིང་བདེ་བ། །ཞེས་པ་ལྟ་བུའི་
སྐབས་སུ་ཞི ང་ཤིང་ཅིང་རྣམས་ཚིག་ཕྲད་ཡིན་པས་ལྕི ་བར་བཀླག་ན་ཚིག་གོ་
གསལ་ཞིང་འདེགས་འཇོག་གི་ཉམས་དང་ལྡན་པས་ཉན་པོ་ཉན་སྤྲོ་བར་མ་ཟད།
གོ་དོན་མ་འཁྲུལ་བ་སོགས་ཀྱི་དགེ་མཚན་ལྡན་ཡང་དེང་དུས་བོད་ཡིག་གི་ཀློ ག་ .
སྟངས་སློབ་རྒྱུར་ལྷོ ད་གཡེང་ཤོར་བར་བརྟེན་ཡི་གེའི་གཟུགས་གཅིག་པ་ཡིན་ན་
ཀློ ག་སྟངས་ཀྱང་གཅིག་པ་ཡིན་པར་བསམས་ནས་ཞིང་ཅིང་ཤིང་ཡིན་པ་ཐམས་
ཅད་ཡང་བར་ཀློག་མཁན་མང་པོ་འདུག་པས་གོ་དོན་ལ་ཐེ་ཚོམ་མི་སྐྱེ་བ་ག་ལ་སྲིད་
དེ་དཔེར་ན་གོང་གསལ་དཔེར་བརྗོད་ནང་གི་དྲོ་ཞིང་གསལ། ཞེས་པའི་ནང་ཞིང་
གི་སྒྲ་འདི་ཡང་བར་བཀླག་པ་ཡིན་ན་ཉན་མཁན་གྱིས་ཡི་གེའི་དག་ཆ་མི་མཐོང་
བས་ གྲོ་ཞིང་ སྟེ་གྲོ་ཡི་ཞིང་ཁ་ཟེར་བ་མིན་ནམ་སྙམ་པའི་ཐེ་ཚོམ་སྐྱེ་སྲིད་ཅིང་།
དེ་བཞིན་ མཛེས་ཤིང༌ ཞེས་པའི་ ཤིང་གི་སྒྲ་ཡང་བར་བཀླག་ན་མཛེས་པའི་ཤིང་
**
*
*
•
•
༩༧*
+
: ++
་
༈
,
,
-- --
ཀ་
->༩



སྐྱེ་གནས་དང་འཇམ་རྩུབ་ལྕི་ཡང་མཐོ་དམའ། 215
ཞེས་པར་འཁྲུལ་བ་ལས་འོས་མེད་པས་འདིའི་ཐད་སྣང་ཆུང་བྱེད་མི་རིགས་པའང་
མཁྱེན་པར་མཛོད་ཅིག།
ར་ཡིག་མཐའ་ཅན་ལྕི་བར་འགྲོ་ཚུལ། གསར་པ། དམར་པོ། སེར་པོ། ཆུ་
སྐྱར་ལྟ་བུའི་ར་མཐའ་ཅན་རྣམས་མིང་གི་སྐབས་སུ་ཡང་བ་ཡིན་ཀྱང་། རྣམ་དབྱེ་
གཉིས་པ་དང་། བཞི་པ། བདུན་པ། དེ་ཉིད། ཚེ་སྐབས་བཅས་ཀྱི་དོན་སྟོན་པའི་
ལ་དོན་གྱི་ཕྲད་དུ་འཇུག་པའི་སྐབས་ཀྱི་ར་ཡིག་མཐའ་ཅན་རྣམས་ནི་ལྕི་བར་ཀློག་
དགོས་ཏེ་དཔེར་ན། ལྷ་སར་ཕྱིན་ལྟ་བུ་གཉིས་པ་དང་། ནད་གསོ་བར་སྨན་བཏང་
ལྟ་བུ་བཞི་པ། རྒྱ་མཚོར་ནོར་བུ་ཡོད་ལྟ་བུ་བདུན་པ། བདེ་བར་འཚོ་ལྟ་བུ་དེ་ཉིད།
ཆུ་ཚོད་བདུན་པར་སློབ་གྲྭ་ཚུགས་ལྟ་བུ་ཚེ་སྐབས་ཏེ་སྐབས་འདིའི་ར་མཐའ་ཅན་
རྣམས་ལ་དོན་གྱི་ཕྲད་ཡིན་པས་ལྕི་བར་ཀློག་དགོས་ཤིང་། དེ་ལྟར་བཀླག་ན་མིང་
དང་ཚིག་ཕྲད་ཀྱི་དབྱེ་བ་གསལ་བར་རྟོགས་སླའོ།།
མིང་གཞིའི་ཡི་གེ་གང་ཡང་རུང་བ་ལ་རྗེས་འཇུག་ན་ཡིག་སྦྱར་ཞིང་ཡང་
འཇུག་མེད་པ་རྣམས་ནི་མིང་དང་བྱ་ཚིག་གང་ཡིན་རུང་ཡང་བ་ཡིན་ཏེ་དཔེར་ན།
རྣ་བ་ཉན། བདེན་པ། ཡུན་རིང་། གཏམ་སྙན། བློ་ལྡན་ལྟ་བུའོ། །འོན་ཏེ་ད་དྲག་
ཐོབ་པ་རྣམས་དང་། བཞིན་གྱི་སྒྲ་ལ་གདོང་གི་མིང་དང་། ད་ལྟ་བ་གསལ་བྱེད་ཀྱི་
བཞིན་སྒྲ་དང་། མཚུངས་པ་གསལ་བྱེད་ཀྱི་བཞིན་སྒྲ་སྟེ་དོན་སྟོན་ཚུལ་མི་འདྲ་བ་
གསུམ་ཡོད་པ་ལས་དོན་སྟོན་ཚུལ་ཐ་དད་པའི་དབང་གིས་ཀློག་པའི་ཚེ་སྒྲའི་ལྕི་ཡང་
གི་འདོན་ཚུལ་ཡང་མི་འདྲ་སྟེ ་གདོང་གི་མིང་དང་། ད་ལྟ་བ་གསལ་བྱེད་ཀྱི་བཞིན་
སྒྲ་གཉིས་ཡང་བ་ཀློག་དགོས་པ་དང་། མཚུངས་པ་གསལ་བྱེད་ཀྱི་བཞིན་སྒྲ་ཡིན་ན་
ལྕི་བར་ཀློག་དགོས་པ་དཔེར་ན།།



216 བོད་ཀྱི་བརྡ་སྤྲོད་ནག་ཊིཀཿ
རྒས་པའི་བཞིན་རས་གཉེར་མའི་དྲ་བ་ཅན། །ལྟ་ན་མི་སྡུག་སོལ་བ་བྱུགས་
པ་བཞིན། །ནག་ཅིང་འཁྱོར་བཞིན་འགྲོ་འདི་དར་མའི་ལོར། །དཔའ་བོའི་ཁྱུ་
མཆོག་ཡིན་པ་སུ་ཡིས་ཤེས། །ཞེས་པ་ལྟ་བུའི་སྐབས་སུ་བཞིན་སྒྲ་དང་པོ་གདོང་
གི་མིང་དང་། བཞིན་སྒྲ་གཉིས་པ་ནི་སྙན་ངག་ལེའུ་གཉིས་པའི་སྐབས་སུ་བསྟན་
པའི་དཔེ་དང་དཔེ་ཅན་གཉིས་མཚུངས་པར་སྟོན་བྱེད་མཚུངས་པ་གསལ་བྱེད་ཀྱི་
སྒྲ་ཡིན་པ་དང་། བཞིན་སྒྲ་གསུམ་པ་ནི་ད་ལྟ་བ་གསལ་བྱེད་ཀྱི་བཞིན་སྒྲ་བཅས་
ཡིན་པས་སྐབས་འདིའི་བཞིན་སྒྲ་དང་པོ་དང་གསུམ་པ་ཡང་བར་ཀློག་དགོས་པ་དང་།
བཞིན་སྒྲ་གཉིས་པ་དེ་ལྕི་བར་ཀློག་དགོས་སོ། །གོང་དུ་ཇི་ལྟར་བཤད་པ་ལྟར་ག་
ད་བ་ས་བཞིའི་མཐའ་ཅན་རྣམས་ལྕི་བ་འབའ་ཞིག་ཡིན་ཀྱང་དེ་དག་མིང་དུ་འཇུག་
པའི་སྐབས་དང་། བྱ་ཚིག་ཏུ་འཇུག་པའི་སྐབས་ཏེ་དོན་སྟོན་ཚུལ་མི་འདྲ་བའི་
དབང་གིས་ཀློ ག་ཚུལ་ལའང་ལྗི ད་ཆེ་ཆུང་གི་ཁྱད་པར་ཅུང་ཟད་ཡོད་པ་དཔེར་ན།
བཀག་རྒྱ། བདག་པོ། རིག་པ་ལྟ་བུའི་ག་ཡིག་མཐའ་ཅན་རྣམས་མིང་དུ་འཇུག་པའི་
སྐབས་སུ་ལྕི་བ་ཙམ་དང་། ལམ་བཀག ཁོང་ལ་བདག བདག་གིས་རིག་ལྟ་བུ་བྱ་
ཚིག་ཏུ་འཇུག་པའི་སྐབས་སུ་དེ་ལས་ཀྱང་ལྕི་བར་ཀློ ག་དགོས།།
དེ་བཞིན་དུ་མཆོད་མེ། དད་ལྡན། ཐ་དད་ལྟ་བུའི་ད་ཡིག་མཐའ་ཅན་རྣམས་
མིང་གི་སྐབས་སུ་ལྕི་བ་ཙམ་དང་། ལྷ་ལ་དད། མཆོད་དོ། །མཛད་དོ་ལྟ་བུ་བྱ་ཚིག་གི་
སྐབས་སུ་དེ་ལས་ཀྱང་ལྕི་བར་བཀླག་པ་དང་།།
གཞན་ཡང་། ཀུན་ཁྱབ། ཁྱབ་འཇུག འཐབ་རྩོད། རྒྱལ་ཁབ། རབ་གསལ་
ལྟ་བུའི་བ་ཡིག་མཐའ་ཅན་རྣམས་མིང་གི་སྐབས་སུ་ལྕི་བ་ཙམ་དང་། ཀུན་ལ་ཁྱབ།
དགྲ་ལ་འཐབ། ཀུན་ཏུ་ཁྱབ་ལྟ་བུའི་བྱ་ཚིག་གི་སྐབས་སུ་དེ་ལས་ལྕི་བར་ཀློ ག་
དགོས། དེ་བཞིན་དུ། མཁས་པ། ཐོས་པ་འཚོལ། གཞས་མ་ལྟ་བུའི་རྗེས་འཇུག་ས་



སྐྱེ་གནས་དང་འཇམ་རྩུབ་ལྕི་ཡང་མཐོ་དམའ། 217
ཡིག་ཅན་རྣམས་མིང་གི་སྐབས་སུ་ལྕི་བ་ཙམ་དང་། རིག་པའི་གནས་ལ་མཁས་པ།
ལམ་དུ་ཆས། གསལ་བར་ཐོས་ལྟ་བུ་བྱ་ཚིག་གི་སྐབས་སུ་དེ་ལས་ཀྱང་ལྕི་བར་
ཀློ ག་དགོས་པ་སོགས་འདི ར་མ་བཤད་པ་རྣམས་ཀྱང་རིགས་བསྒྲེས་རྟོ གས་པར་
བྱའོ།།༡༠
ཞེས་གསལ། བཤད་པ་འདི་རིགས་ནི་རང་རེའི་སྨྲ་ལྕེ ར་གདོད་མ་ནས་ཚུལ་
བཞིན་ཡོད་དུ་ཆུག་ཀྱང་བརྡ་སྤྲོད་ཀྱི་གཞུང་དུ་དངོས་སུ་འགྲེལ་བརྗོད་བྱེད་པ་ནི།
དུས་རབས་འདི་ནང་གི་བརྡ་སྤྲོད་སྨྲ་བ་པོ་རྣམས་ཀྱི་ལག་རྗེས་རྨད་བྱུང་ཞི ག་ཏུ་
ཁུམས། གཞན་ཡང་རྒན་ལྷག་པ་ཚེ་རིང་གི་བོད་སྐད་ཀྱི་སྒྲ་གདངས་སྐོར་དུ།
རྩོལ་བ་ནི་ངག་ནས་སྒྲ་གདངས་འབྱིན་པའི་ཆེད་དུ་ནང་ནས་འབྱུང་བའི་
རླུང་དག་འདུ་བྱེད་སྣ་ཚོགས་ལ་བརྟེན་ནས་རྣམ་པར་འགྱུར་བའི་ངོ་བོར་
ཕྱིར་འཐོན་དུ་འཇུག་པ་དེ ར་ཟེར། ཕྱོགས་གཞན་ཞིག་ནས་བཤད་ན། །
ཡི་གེའི་སྒྲ་གདངས་འདོན་སྐབས་ཀྱི་འབད་རྩོལ་བྱེད་དགོས་པ་དེར་ཟེར།
དཔེར་ན་མིང་གཞི་ཅ་སོགས་འབྱིན་པར་ལྕེ་དབུས་རྐན་སྣུན་པ་དང་མིང་
གཞི་ཏ་སོགས་འབྱིན་པར་ལྕེ་རྩེ་སོ་རྩར་སྣུན་པ་སོགས་ཡིན་ནོ།།༡༡
ཞེས་པའི་བཤད་པ་འདི་ཡང་ཤིན་ཏུ་ལེགས་པར་སྣང་ངོ་།། །།



རབ་བྱེད་དྲུག་པ།
མིང་བཤད་པ།
༄༅། །མིང་གི་ངོ་བོའམ་དོན་ནི་རང་ཉིད་གང་ཞིག་ཡིན་པ་དེ་ཉིད་མཚོན་པའི་བརྡ་
ཞིག་ལ་ཟེར། དེ་ནི་རྟགས་ཀྱི་འཇུག་པ་ལས། ཡི་གེའི་ཁོངས་ནས་མིང་དབྱུང་སྟེ།།
ཞེས་དང་། འགྲེལ་ཆེན་ལས།
སྔོན་འཇུག་ཡོད་མེད་གང་ཡང་རུང་བའི་མིང་གཞིའི་ཡི་གེ་གཅིག་གམ་
གཉིས་སམ་དུ་མ་འདུས་པ་ཡིན་ཡང་རུང་རྗེས་འཇུག་ཡི་གེ་གང་རུང་
ཞིག་མ་ཞུགས་པར་དོན་གྱི་ངོ་བོ་སྟོན་པའི་མིང་དུ་གྲུབ་པ་མི་སྲིད་པས་
ཡི་གེའི་ཁོངས་ནས་མིང་དབྱུང་བར་བྱ་བའི་ཕྱིར།༡
ཞེས་གསུང་བ་ལྟར་མིང་གཞི་རྗེས་འཇུག་དབྱངས་དང་བཅས་པའི་བརྡ་གང་རུང་
ཞིག་ལ་བཞག་ཆོག་པར་སེམས། རྗེས་འཇུག་མེད་པར་མིང་གཞི་དབྱངས་གང་
རུང་དང་བཅས་པར་མིང་དུ་བཞག་ན་ནི ་ཡི་གེ་ཙམ་གྲུབ་པ་ལས་མིང་དུ་གྲུབ་
པ་མེད་ཅིང་། སྔོན་འཇུག་དང་མགོ་འདོགས་ཡོད་མེད་ནི་གང་གིས་ཀྱང་ཆོག།
ཉ་ལྟ་བུ་ཆུ་ནང་གི་ཉ་མོར་གོ་ན་ནི་ཉ་ལ་མཐའ་རྟེན་ཡོད་པ་དོན་གྱིས་གྲུབ་པ་ཀུན་
ཤེས་ཡིན་ཡང་དེང་གི་དུས་སུ་ཚན་རིག་དང་མི་མཐུན་བཞིན་དུ་མཐུན་པར་རློམ་སྟེ་
ཆུ་ནང་གི་ཉ་མོར་མཐའ་རྟེན་འ་མེད་ཅིང་ཡོད་པར་སྨྲ་བ་ནི་མངོན་སུམ་ལ་བསྙོན་



220 བོད་ཀྱི་བརྡ་སྤྲོད་ནག་ཊིཀ
གདིང་བ་ལྟ་བུར་སེམས་ཀྱང་རང་ཉིད་བྱིས་པའི་ངང་ཚུལ་སྟོན་པ་ཙམ་དུ་ཟད།
དཔེར་ན་རྣམ་ཀུན་མིག་ཤེལ་ཨང་གྲངས་མཐོ་བོར་གྱོན་མཁན་ཞིག་གིས་རྗེས་
སོར་མིག་ནང་ཆེ་ཤེལ་སྲབ་མོ་མིག་ལ་རན་ཞིང་ཕྱི་རུ་མངོན་དུ་མེད་པ་ཞིག་གྱོན་
ན་ང་ཚོ་བྱིངས་ལ་མིག་ཤེལ་མ་སྤྱད་པ་ལྟ་བུར་སྣང་ཡང་མིག་གི་སྨན་པ་དང་རང་
ཉིད་ལ་འདི་སྐོར་རྒྱུས་མངའ་གསལ་པོར་ཡོད་པ་བཞིན་ཆུ་ནང་གི་ཉ་མོར་མཐའ་
རྟེན་འ་ཡོད་པ་བརྡ་སྤྲོད་ལ་སྦྱངས་པ་ཅུང་ཟད་ཅིག་མ་གཏོགས་མེད་མཁན་རྣམས་
ལའང་ཆེས་ཤིན་ཏུ་གསལ། སྨྲ་སྒོ་མཚོན་ཆ་ལས་ཀྱང་མིང་གི་སྐབས་སུ་འདི་ལྟར་
བཤད་དེ།
· ཇི་ལྟར་རྡུལ་ལས་གོང་བུ་བཞིན། །ཡི་གེ་འདུས་པར་གྱུར་པ་ན། །མིང་
ནི་རབ་ཏུ་འགྲུབ་པར་འགྱུར། །ཞེས་དང་། རང་འགྲེལ་ལས་ཀྱང་།
ཡི་གེ་ཉིད་ཀྱང་མིང་མ་ཡིན། ཡི་གེ་ལས་གུད་ན་ཡང་མིང་མེད་དེ །
ཡི་གེ་འདུས་པའི་གནས་སྐབས་ལ་མིང་ཞེས་བྱའོ།།
གཞན་ཡང་རྟགས་ཀྱི་འཇུག་པ་ལས།
མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཕོ་ཡིག་
དེ་དག་རྣམས་ལ་ཡང་། །འཇུག་པར་བཅས་པ་མེད་པར་ནི། །མིང་དང་
ཚིག་ཀྱང་གསལ་མི་ནུས།།༽
ཞེས་གསུང་བ་ལྟར་སྐབས་འདིར་བསྟན་གྱི་མོ་ཡི་ཡི་གེ་ནི་དབྱངས་ཡིག་རྣམས་
དང༌། ཕོ་ཡིག་རྣམས་ནི་གསལ་བྱེད་རྣམས་ལ་གོ་ཞིང༌། དབྱངས་གསལ་གྱི་ཡི་
གེ་འདུས་པ་ཙམ་གྱིས་སྒྲ་སྐྱེད་པར་བྱེད་པ་ཙམ་ལས་མཐའ་རྟེན་མ་ཞུགས་བར་



མིང་བཤད་པ། 221
མིང་མི་འགྲུབ་པ་ཆེས་ཤིན་ཏུ་གསལ། དེས་ན་དོན་ལ་མིང་ཚིག་ཡི་གེ་གསུམ་གྱི་
ནང་ཚན་དུ་གྱུར་པའི་མིང་ནི་དོན་སྟོན་པའི་ཡི་གེ་འདུས་པ་ཀུན་ལ་འཇུག་ཀྱང་།
སྔོན་གྱི་བརྡ་སྤྲོད་སྨྲ་བ་ཀུན་གྱིས་མགྲིན་དབྱངས་གཅིག་གྱུར་ཏུ་འདོན་ལྟ་བུའི་བྱ་
ཚིག་སྐབས་འདི ར་བསྟན་གྱི་མིང་མ་རེད་ཅེས་མ་བཤད་ནའང་། མིང་གི་དབྱེ་
བ་འཇོག་སྐབས། འདོད་རྒྱལ་དང་རྗེས་གྲུབ། ཡང་ན་དངོས་མིང་དང་བཏགས་
མིང་ཞེས་མིང་རྐྱང་ཁོ་ནར་བཞག་ཡོད། རང་གི་ལུགས་སུ་བྱས་ན་མིང་ཚིག་
ཡི་གེ་གསུམ་གྱི་ནང་ཚན་དུ་གྱུར་པའི་མིང་ལ་དབྱེ་ན། མིང་རྐྱང་དང་། བྱ་བ།
ཁྱད་ཆོས། རྣམ་འགྱུར་སོགས་ཡོད་ཆོག །དཔེར་ན། དགེ་རྒན་བཟང་པོས་དཔེ་ཆ་
ཤིན་ཏུ་ལེགས་པར་འཁྲིད་ལྟ་བུ་ལ་མཚོན་ན། དགེ་རྒན་དང་དཔེ་ཆ་ནི་མིང་རྐྱང་།
བཟང་པོ་ནི་ཁྱད་ཆོས། ཤིན་ཏུ་ལེགས་པར་ནི་རྣམ་འགྱུར། འཁྲིད་ནི་བྱ་བ་ཡིན།
དེ ར་བརྟེན་རང་གི་ལུགས་ཀྱི་དབང་དུ་བྱས་ན་སྐབས་འདིར་བསྟན་གྱི་མིང་ནི་མིང་
རྐྱང་ཙམ་ལ་གོ་ན་ཁྱབ་ཆུང་བའི་སྐྱོན་དུ་སྣང་། རྣམ་འགྱུར་གྱི་ཐ་སྙད་འདི་ནི་སྨྲ་
སྒོའི་ལྡེ་མིག་ལས་བླངས་པ་ཞིག་ཡིན། འགའ་ཞིག་གིས་འདི་ལ་བྱ་བའི་ཁྱད་ཆོས་
ཀྱང་ཟེར། མིང་གི་དབྱེ་བར་བཞི་བཞག་པ་ནི་གྲངས་ངེས་པའི་དབྱེ་བ་མིན་ཡང་
གཙོ་ཆེ་བའི་དབང་དུ་བཞག་གོ །དེ་དག་ཀུན་ལས་གང་ཞིག་འདིར་ངེས་པར་གླེ ང་
དགོས་པ་དེ་ནི་མིང་རྐྱང་ཡིན།།
མིང་རྐྱང་།
མིང་ངམ་མིང་རྐྱང་ནི ་དབྱི ན་སྐད་དུ་ནཱ་འུན་ (noun） ཞེས་པ་དེ་ཡིན།
འདི་ཡི་མཚན་ཉིད་དམ་ངོ་བོ་ནི་ཁྱད་གཞི་མཚོན་པའི་བརྡ་ཞིག་ལ་གོ་བ་ཡིན།
འདི་ལ་དབྱེ་ན། སྤྱི་མིང་དང་། བྱེ་བྲག་གི་མིང་། ཡང་ན་འདོད་རྒྱལ་དང་རྗེས་
གྲུབ་ཀྱི་མིང་། ཡང་ན་དངོས་མིང་དང་བཏགས་མིང་བཅས་ཡོད།།



222 བོད་ཀྱི་བརྡ་སྤྲོད་ནག་ཊིཀ
༡ སྤྱི་བྱེ་བྲག་གི་མིང་།
སྤྱི་མིང་ནི་སྤྱི་ལ་ཁྱབ་པའི་མིང་རྐྱང་ལ་གོ་ཞིང་། དཔེར་ན། སློབ་གྲྭ །ཀམ་པུའི་ཊར།
དགོན་པ། རྒྱལ་ས། རྒྱལ་ཁབ་ལ་སོགས་པའོ། །བྱེ་བྲག་གི་མིང་ནི། དྷ་ཤོད་བོད་
ཁྱིམ། རྣམ་གྲོལ་གླིང་། ལྡི་ལི། རྒྱ་གར་ལ་སོགས་པའོ། །སྐབས་འདིར་བསྟན་གྱི་སྤྱི་
བྱེ་བྲག་གཉིས་ལ་མུ་གསུམ་ཡོད། དཔེར་ན། རྣམ་གྲོལ་གླི ང་ཡིན་ན་དགོན་པ་ཞིག་
ཡིན་པས་ཁྱབ་ཀྱང་། དགོན་པ་ཡིན་ན་རྣམ་གྲོལ་གླི ང་ཡིན་པས་མ་ཁྱབ། དཔེར་ན།
སྨིན་གྲོལ་གླི ང་དགོན་པ་ལྟ་བུའོ། །གཉིས་ཀ་ཡིན་པ་ནི་རྣམ་གྲོལ་གླིང་དགོན་པ།
གཉིས་ཀ་མིན་པ་ནི་གུ་རུའི་སྐུ་བརྙན་ལྟ་བུའོ།།
༢ འདོད་རྒྱལ་དང་རྗེས་གྲུབ་ཀྱི་མིང་། །
དང་པོར་གྲུབ་པའི་མིང་ཚིག་གང་ཞིག་སྒྲ་བཤད་དུ་མེད་པ་ཞིག་ལ་འདོད་རྒྱལ་གྱི་
མིང་ཟེར། འདི་ལ་གྲུབ་པའི་མིང་གི་ཐ་སྙད་ཀྱང་ཐོགས། དཔེར་ན་གནམ་ལྟ་བུའོ།།
མིང་ཚིག་གང་ཞིག་སྒྲ་བཤད་དུ་ཡོད་པ་ཞིག་ལ་རྗེས་གྲུབ་ཀྱི་མིང་ཟེར། དཔེར་
ན་ཆུ་སྐྱེས་ལྟ་བུའོ། །སྒྲ་བཤད་དུ་ཡོད་མེད་ནི་ངེས་ཚིག་ཡོད་མེད་ཙམ་ལ་གོ་ཡི།
སྒྲ་འཇུག་ཏུ་གོ་མི་ཉན། མིང་ཚིག་ཅིག་གིས་དོན་གང་ཞིག་མཚོན་མི་མཚོན་ནི་སྒྲ་
བཤད་དམ་ངེས་ཚིག་ཡོད་མེད་ལ་རག་མི་ལུས། དེ་ནི་སྒྲ་འཇུག་ཏུ་ཡོད་མེད་ལ་
རག་ལུས་པའོ། །དཔེར་ན། ལག་ལྡན་ལྟ་བུར་མཚོན་ན་སྒྲ་བཤད་ཀྱི་དབང་དུ་བྱས་
ན་ལག་པ་དང་ལྡན་པ་ཀུན་ལ་བཤད་དུ་ཡོད་ཀྱང་། ལག་པ་དང་ལྡན་པ་ཀུན་གྱིས་
ལག་ལྡན་གྱི་དོན་མི་མཚོན། ལག་ལྡན་གྱིས་གང་ཞིག་མཚོན་པ་དེ་ནི་ལག་ལྡན་གྱི་
སྒྲ་འཇུག་གིས་ཐག་ཆོད་པ་ཡིན། དེས་ན་ལག་ལྡན་གྱིས་གླང་ཆེན་ཁོ་ན་མཚོན་ནོ།།
སྨྲ་སྒོ་ལས།།



མིང་བཤད་པ། 223
དེ་ཡང་མིང་གི་ཐོག་མ་དང་། །རྗེས་སུ་གྲུབ་པ་རྣམ་པ་གཉིས། །ཐོག་
མར་འདོད་རྒྱལ་མིང་ཡིན་ཏེ། །རྗེས་གྲུབ་དག་ནི་དོན་ལྡན་དང་། །རྣམ་
པ་གཉིས་ཀར་འདོད་པ་ཡིན། །དེ་ནི་ངེས་ཚིག་ཡོད་མེད་དོ། །འདོད་
རྒྱལ་ཐོག་མའི་མིང་གང་ཡིན། །ངེས་ཚིག་གཞི་མེད་ཆོས་ཉིད་བཞིན།།
ཞེས་གསུང་བའི་ཕྱིར།།༤
༣ དངོས་བཏགས་ཀྱི་མིང་།
དང་པོ་དངོས་མིང་ནི། དོན་ཞིག་ལ་ཐོག་མར་མིང་དུ་སྦྱར་བ་གང་ཞིག་དོན་དེ་
མ་ནོར་བར་གོ་བར་བྱེད་ཐུབ་པ་ཞིག་ཡིན། དཔེར་ན། བྱིས་པ་སྐྱེས་མ་ཐག་པ་
ལ་མེ་ཏོག་དང་ཆུ་སྐྱེས་ལྟ་བུའོ། །མེ་ཏོག་ནི་འདོད་རྒྱལ་དངོས་མིང་དང་། ཆུ་
སྐྱེས་ནི་རྗེས་གྲུབ་དངོས་མིང་ངོ་། །འོན་ཀྱང་མེ་ཏོག་དང་ཆུ་སྐྱེས་གཉིས་ཀ་འདོད་
པའི་དབང་གིས་སྦྱར་བ་དང་དོན་དེ ་མ་ནོར་བར་གོ་ཐུབ་པ་ལ་ནི་ཁྱད་པར་མེད།
འདོད་པའི་དབང་གིས་སྦྱར་བ་ཙམ་རྒྱུ་མཚན་དུ་བྱས་ཏེ་འདོད་རྒྱལ་དུ་མི་འཐད་དེ།
དེ་ལྟ་ན་ཆུ་སྐྱེས་ལ་སྒྲ་བཤད་དུ་མེད་པར་འགྱུར་བར་ཐལ་བའི་སྐྱོན་སོ་ན་གནས་སོ།།
དངོས་མིང་གི་མཚན་ཉིད་དུ་སྡེ་བདུན་ལ་འཇུག་པའི་སྒོ་དོན་གཉེ ར་ཡིད་ཀྱི་མུན་
སེལ་ལས། དོན་དེ་ལ་དང་པོར་བརྡ་སྦྱར་བའི་མིང་གང་ཞིག་དོན་དེ་འཁྲུལ་མེད་
དུ་གོ་བར་བྱེད་ནུས་པ་དེ་དངོས་མིང་གི་མཚན་ཉིད། ཅེས་གསལ། རྗེ་དམུ་དགེ་
བསམ་གཏན་གྱིས། །
མི་ཕལ་བ་ཞིག་ལ་རྒྱུ་མཚན་མེད་པར་རང་འདོད་ཀྱིས་སངས་རྒྱས་ཞེས་
བཏགས་ནས་དེའི་མིང་ལ་སངས་རྒྱས་ཞེས་ཆགས་པ་ན། འདོད་པ་ལས་
རྒྱལ་བས་འདོད་རྒྱལ་ཡིན་མོད། བཏགས་མིང་ཡིན་གྱི་དངོས་མིང་



224 བོད་ཀྱི་བརྡ་སྤྲོད་ནག་ཊིཀ
མིན་ཏེ། མི་དེ་སངས་རྒྱས་ཞེས་པའི་འཇུག་ཡུལ་མ་ཡིན་པའི་ཕྱིར་ཏེ།
སངས་རྒྱས་མ་ཡིན་པའི་ཕྱིར། དེ་བཞིན་དུ་བུ་མོ་ཞིག་ལ་ལྷ་མོ་ཞེས་
བཏགས་པ་ན། མིང་དེ་འདོད་རྒྱལ་དང་བཏགས་མིང་ཡིན་གྱི། དངོས་
མིང་མིན་ཏེ། ལྷ་མོ་ཞེས་པའི་མིང་གི་འཇུག་ཡུལ་མིན་ཏེ། ལྷ་མོ་མ་
ཡིན་པའི་ཕྱིར་ཏེ་མི་མོ་ཡིན་པའི་ཕྱིར།།༥
ཞེས་གསུངས་འདུག་ཀྱང་འཐད་པར་མ་མཐོང་སྟེ ། མི་ཕལ་པ་ཞིག་ལ་རང་
འདོད་ཀྱིས་སངས་རྒྱས་ཞེས་བཏགས་ནས་སངས་རྒྱས་ཞེས་ཆགས་པ་ན། འདོད་
པ་ལས་རྒྱལ་བས་བཏགས་ཀྱང་འདོད་རྒྱལ་མིན་ཏེ ་རྗེ ས་གྲུབ་ཡི ན་པའི་ཕྱི ར།
རྗེས་གྲུབ་ཡིན་ཏེ་སངས་རྒྱས་ལ་སྒྲ་བཤད་དམ་ངེས་ཚིག་བཤད་དུ་ཡོད་པའི་ཕྱིར།
དེ ་ཉིད་བཏགས་མིང་མིན་ཏེ་འདྲ་འབྲེལ་གང་རུང་ལས་མ་བཏགས་པའི་ཕྱི ར།
དེ་ཉིད་དངོས་མིང་ཡིན་ཏེ་དང་པོར་སྦྱར་བ་གང་ཞིག་སངས་རྒྱས་ཞེས་འབོད་པ་ན་
མི་དེ་འཁྲུལ་མེད་དུ་གོ་བར་བྱེད་ནུས་པའི་ཕྱིར། སྨྲ་སྒོ་ན་བཤད་པའི་དངོས་མིང་
ལ་དབྱེ་ན་གསུམ་དུ་མཆིས་ཏེ།།
༡ ཡིན་པར་སྒྲུབ་པའི་དངོས་མིང་།
༢ ངོ་བོར་སྒྲུབ་པའི་དངོས་མིང་།
༣ དངོས་པོའི་རྐྱེན་གྱི་དངོས་མིང་བཅས་སོ།།
དང་པོ་ནི་སྒྲ་བཤད་དུ་ཡོད་པའི་དངོ ས་མིང་རྣམས་ཡིན། དཔེ ར་ན་ཆུ་ལས་
སྐྱེས་པ་ལ་ཆུ་སྐྱེས་ཞེས་པ་ལྟ་བུའོ། །གཉིས་པ་ནི་རང་གི་མཚན་ཉིད་བཤད་པའི་
དངོས་མིང་རྣམས་ཡིན། དཔེར་ན། ཡང་ཞིང་གཡོ་བ་ལ་རླུང་ཞེས་པ་ལྟ་བུའོ།།



མིང་བཤད་པ། 225
གསུམ་པ་ནི་མིང་གང་ཞིག་གི་ཁྱད་ཆོས་གཅིག་དངོས་སུ་བཤད་པས་གཞན་རྣམས་
སེལ་བའི་དངོས་མིང་ཞིག་ལ་ཟེར། དཔེར་ན། ཐུགས་རིག་བཀྲ་བའི་སློབ་དཔོན་
དབྱིག་གཉེན་ལྟ་བུའོ། །འདི ར་སློབ་དཔོན་དབྱིག་གཉེན་ལ་མངའ་བའི་ཁྱད་ཆོས་
དུ་མ་ལས་ཐུགས་རིག་བཀྲ་བ་དངོས་སུ་གསལ་བས་དེ་ལས་གཞན་པའི་སྙིང་རྗེ་ཆེ་
བ་ལ་སོགས་པ་སེལ་བའམ་མ་བཤད་པ་ལྟ་བུ་ཡིན། དངོས་མིང་ལ་དབྱེ་བ་དང་
གོ་དོན་འདི་ལྟར་དུ་བཀྲལ་བ་ནི་སྨྲ་མདོའི་ལུགས་ཡིན་པར་རང་ཉིད་སེམས་སོ།།
དེ་ལྟར་ཡིན་པའང་སྨྲ་སྒོ་ལས། །
ཡིན་དང་ངོ་བོ་སྒྲུབ་པ་དང་། །དངོས་པོའི་རྐྱེན་ནི་དངོས་ཀྱི་མིང་། །ལྷག་
མ་བཏགས་པ་ཞེས་བྱ་འོ། །རང་གི་ངོ་བོའི་ངེས་ཚིག་དང་། །བཏགས་
པའི་མིང་གཞན་སྤོང་བྱེད་དང་། །རང་གི་ཁྱད་པར་གཞན་སེལ་བས།།
ཡིན་དང་ངོ་བོ་སྒྲུབ་པ་དང་། །དངོས་པོའི་རྐྱེན་རྣམས་གོ་རིམས་བཞིན།། །
ཞེས་གསུང་ངོ་།།
གཉིས་པ་བཏགས་མིང་ནི། མིང་གང་ཞིག་འདྲ་བ་དང་འབྲེལ་བ་གང་རུང་རྒྱུ་
མཚན་དུ་བྱས་ཏེ་བཏགས་པ་ཞིག་ཡིན། བུད་མེད་ཀྱི་བྱད་བཞིན་དཀར་ལ་སྒོར་
མོའི་དབྱིབས་ཅན་ལ་ཟླ་བ་ཞེས་བཏགས་པ་ལྟ་བུ་ནི་འདྲ་བ་རྒྱུ་མཚན་དུ་བྱས་པའི་
བཏགས་མིང་དང་། ཟམ་གདོང་སྐུ་གོང་མའི་མཆོག་སྤྲུལ་ལ་ཟམ་གདོང་རིན་པོ་
ཆེ་ཞེས་བཏགས་པ་ལྟ་བུ་ནི་འབྲེལ་བ་རྒྱུ་མཚན་དུ་བྱས་པའི་བཏགས་མིང་ངོ་།།
བཏགས་མིང་གི་མཚན་ཉིད་དུ། སྡེ་བདུན་ལ་འཇུག་པའི་སྒོ་དོན་གཉེར་ཡིད་ཀྱི་
མུན་སེལ་ལས། དངོས་མིང་དུ་འཇུག་པའི་ཡུལ། དེ་དང་དོན་དེ་ཆོས་འགའ་ཞིག་



226 བོད་ཀྱི་བརྡ་སྤྲོད་ནག་ཊིཀ
མཚུངས་པ་རྒྱུ་མཚན་དུ་བྱས་ནས་དོན་དེ་ལ་ཕྱིས་བརྡ་སྦྱར་བ་དེ་བཏགས་མིང་གི་
མཚན་ཉིད་བཞེད་ཅེས་གསལ། བཏགས་མིང་ལ་དབྱེ་ན།།
༡ རྟེན་ལ་བརྟེན་པའི་བཏགས་མིང་དང་།
༢ ཕན་པར་སྦྱར་བའི་བཏགས་མིང་།
༣ བྱེད་པར་སྦྱར་བའི་བཏགས་མིང་།
༤ ལས་ལ་སྦྱར་བའི་བཏགས་མིང་།
༥ འདྲ་བར་སྦྱར་བའི་བཏགས་མིང་བཅས་ལྔ་ཡོད།
དང་པོ་ནི། ཤིང་སྡོང་འབྲས་བུ་ཅན་ལྟ་བུའོ། །རྟེན་ཤིང་སྡོང་ལ་བརྟེན་པ་འབྲས་བུ་
ཡོད་པས་ན་རྟེན་ལ་བརྟེན་པའི་བཏགས་མིང་དུ་གྱུར། འདི་ནི་རྟེན་དང་བརྟེན་པར་
འབྲེལ་བའི་བཏགས་མིང་ངོ་། །འདྲ་འབྲེལ་གཉིས་ལས་ཕྱི་མའི་དབང་དུ་བྱས་ཤིང་།
ཕྱི་མ་ལའང་བདག་གཅིག་འབྲེལ་དང་དེ་བྱུང་འབྲེལ་གཉིས་ལས་ཕྱི་མའི་དབང་དུ་
བྱས་པ་ཞིག་གོ །གཉིས་པ་ནི། བརྒྱུད་པའི་རྒྱུ་ལ་འབྲས་བུའི་མིང་དུ་བཏགས་པ་
ཞིག་གོ །དཔེར་ན། འོ་མ་ལ་མར་དང་། གྲོ་ལ་བག་ལེབ་སྨྲ་བ་ལྟ་བུའོ། །འདི་ནི་
བརྒྱུད་པའི་རྒྱུ་ལ་འབྲས་བུའི་མིང་དུ་བཏགས་པ་ཞིག་ཡིན་ཏེ། འོ་མ་ལས་ཞོ་དང་།
ཞོ་ལས་མར་འབྱུང་བའི་ཕྱིར། དེ་བཞིན་གྲོ་ལས་གྲོ་ཕྱེ་དང་། གྲོ་ཕྱེ་ལས་བག་ལེབ་
གྲུབ་པའི་ཕྱིར། གསུམ་པ་ནི། དངོས་རྒྱུ་ལ་འབྲས་བུའི་མིང་གིས་བཏགས་པ་ཞིག་
ཡིན། དཔེར་ན། ཞོ་ལ་མར་དང་གྲོ་ཕྱེ་ལ་བག་ལེབ་ཀྱི་མིང་བཏགས་པ་ལྟ་བུའོ།།
འདི་ནི་དངོས་རྒྱུ་ལ་འབྲས་བུའི་མིང་གིས་བཏགས་པ་ཞིག་ཡིན་ཏེ། ཞོ་ལས་མར་
འབྱུང་བའི་ཕྱིར་དང་། དེ་བཞིན་གྲོ་ཞིབ་ལས་བག་ལེབ་ཐད་ཀར་འབྱུང་བའི་
ཕྱིར། བཞི་པ་ནི། འབྲས་བུ་ལ་རྒྱུ་ཡི་མིང་གིས་བཏགས་པ་ཞིག་ཡིན། དཔེར་ན།



མིང་བཤད་པ། 227
གོས་འཚེམ་པ་ལ་རས་འཚེམ་པ་ལྟ་བུ་དང་། ཉི་མའི་འོད་ཟེ ར་ཤར་བ་ལ་ཉི་མ་
ཤར་བ་ལྟ་བུ་ཡིན། དེ་ལྟར་ཡིན་ཏེ། རས་འཚེམ་པ་ལས་གོ ས་གྲུབ་པ་དང་།
ཉི་མ་ཤར་བ་ལ་བརྟེན་ནས་ཉི་མའི་འོད་ཟེར་འབྱུང་བ་ཡིན། ལྔ་པ་ནི། རང་ལས་
གཞན་པ་དཔེ་ཡི་སྒོ་ནས་མིང་གིས་བཏགས་པ་ཞིག་ཡིན། དཔེར་ན། གྲོགས་མི་
དགོས་པའི་སྐྱེས་བུ་ལ་སེང་གེ་ཞེས་པ་ལྟ་བུའོ། །འདི་ནི་འདྲ་འབྲེལ་གཉིས་ལས་སྔ་
མའི་དབང་དུ་བྱས་ནས་བཏགས་པའི་བཏགས་མིང་ངོ་། །བཏགས་མིང་ལ་དབྱེ་བ་
དང་གོ་དོན་འདི་ལྟ་དུ་བཀྲལ་བ་ནི་སྒྲ་མདོའི་ལུགས་ཡིན་པ་བདག་ཉིད་སེམས་སོ།།
དེ་ལྟར་ཡིན་པ་ཡང་སྨྲ་སྒོ་ལས།
རྟེན་ལ་བརྟེན་པ་བཏགས་པ་དང་། །བརྒྱུད་པའི་རྒྱུ་ལ་འབྲས་བུ་
དང་། །དངོས་ཀྱི་རྒྱུ་ལ་དེ་བཞིན་དང་། །འབྲས་བུའམ་བྱ་བར་གྱུར་
པ་ལ། །དེ་ལ་རྒྱུ་ཡི་མིང་བཏགས་པའང་། །དཔེ་གཞན་གྱི་ནི་མིང་དག་
དང༌། །དོན་འདི་དག་གི་སྒོ་ནས་ནི། །ཡོད་དང་དེ་ལ་ཕན་པ་དང་།།
བྱེད་དང་ལས་སུ་བསྒྲུབ་པ་དང་། །འདྲ་བར་སྦྱར་དང་རིམ་བཞིན་ནོ།།
ཞེས་གསུང་ངོ༌།།༧
བྱ་བ།
བྱ་བ་ནི་མིང་ཚིག་ཡི་གེ་གསུམ་གྱི་ནང་ཚན་དུ་གྱུར་པའི་མིང་ཡིན་ཡང་མིང་རྐྱང་
མིན། འདི་ལྟར་ཡིན་མིན་ནི་བསྟན་བཅོས་རྣམས་སུ་མིང་གི་མཚན་ཉིད་དམ་ངོ་
བོར་གང་ཞིག་བཞག་པ་དེ་ཉིད་བྱ་བ་ལ་ཚང་མིན་ལྟ་དགོས་པ་ལས། སྐབས་དོན་
དང་མི་འབྲེལ་བ་ཞིག་མནོ་བསམ་བཏང་སྟེ་བྱ་བ་ལ་མིང་གི་ཐ་སྙད་འདོགས་མི་རུང་
བར་སེམས་པ་ནི་དོགས་ཟོན་བྱེད་དགོས་པའི་གནད་གཅིག་ཏུ་སེམས། ས་པཎ་གྱིས།



228 བོད་ཀྱི་བརྡ་སྤྲོད་ནག་ཊིཀ
མི་གང་བརྗོད་བྱ་མ་ཡིན་པ། །གཞན་གྱི་དྲུང་དུ་སུས་བརྗོད་པ། །རྫུན་ནམ་འོན་
ཏེ་བདེན་ཡང་རུང་། །མཁས་པས་དེ་ལ་དོགས་ཟོན་བྱ། །ཞེས་གསུང་བའི་ཕྱིར།
འདི་ཡི་ལེགས་སྦྱར་གྱི་སྐད་དོད་དུ་ཀཱི ་ཡཱ་དང་། དབྱིན་ཇིའི་སྐད་དོད་དུ་ཝརྦ་ཡིན།
འདི་ལ་རིགས་ཀྱི་སྒོ་ནས་དབྱེ་ན་སྒྲུབ་དང་འགྲུབ་དང་འགྲོ་བ་ལ་སོགས་པ་བཞག་
ན་འཐུས་ཚང་དུ་གྱུར། བྱ་ཚིག་ཡོངས་རྫོགས་རི གས་འདི་གསུམ་གྱི་ནང་ཚན་
དུ་གཏོགས་པར་སེམས། དེ ་སྟེ ང་ཡིན་མིན། རེད་དང་མ་རེད། ཡོད་མེད།
འདུག་དང་མི་འདུག་བཅས་ཀྱང་བྱ་ཚིག་ཏུ་ངོས་འཛིན་བྱེད་དགོས་པ་བརྡ་སྤྲོད་པ་
སྤྱིའི་ལུགས་དང་མཐུན་པར་སེམས། བྱ་བ་དང་འབྲེལ་བའི་བཤད་པ་བདག་གཞན་
དུས་གསུམ་གྱི་རྣམ་གཞག་རྒྱས་པ་རབ་བྱེད་ཕྱི་མ་རྣམས་ལས་ཤེས་པར་བྱ།།
ཁྱད་ཆོས།
ཁྱད་ཆོས་ནི་ཡོན་ཏན་བརྗོད་པའི་བརྡ་ཞིག་ལ་ཟེར། དཔེར་ན། བཟང་པོ་དང་ངན་པ།
ལེགས་པ་དང་ཉེས་པ། མགྱོགས་པོ་དང་བུལ་པོ། ཆེན་པོ་དང་ཆུང་ཆུང་། རིང་པོ་
དང་ཐུང་ངུ་། རྣོ་བོ་དང་རྟུལ་པོ། མཐོ་བོ་དང་དམའ་བོ། ཕྱུག་པོ་དང་དབུལ་བོ།
རིད་པ་དང་ཚོན་པོ་ལ་སོགས་པའོ། །ཁྱད་ཆོས་ཀྱི་བརྡ་རྣམས་རང་གི་ལྡོག་ཟླ་དང་
ལྷན་ཅིག་ཏུ་བྲིས་པས་ལྡོག་ཕྱོགས་ཀྱི་གོ་དོན་ཡང་གཅིག་བསླབས་གཉིས་ཤེས་བྱུང་
བ་ཡིན། ཁྱད་ཆོས་རེ་རེ་ལ་ཚད་གཞིའི་དབང་གིས་རིམ་པ་གསུམ་གསུམ་ཡོང་གི་
ཡོད་པ་དེ་ལའང་དོ་སྣང་བྱེད་དགོས། དཔེར་ན། བཟང་པོ། དེ་ལས་བཟང་བ།
བཟང་ཤོས་དང་། ངན་པ། དེ་ལས་ངན་པ། ངན་ཤོས་ལྟ་བུ་ཡིན། སྤྱིར་བཏང་
ཁྱད་ཆོས་ནི་ཡོན་ཏན་བརྗོད་པའི་ཚིག་ཅིག་ཡིན་པས་མིང་གཅིག་ལ་ཁྱད་ཆོས་ཀྱི་
ཐ་སྙད་མི་འགབ་ཀྱང་། ཡང་བའི་དབང་དུ་བཏང་ན་ཁྱད་ཆོས་ཀྱི་དོན་ནི་འགྲེལ་



མིང་བཤད་པ། 229
བརྗོད་བྱེད་མཁན་ཞིག་ལ་གོ་ཞིང་། འདི་འདྲའི་གནས་སྐབས་སུ་བོད་ཀྱི་མི་དང་།
ང་ཡི་ཞྭ་མོ། ཙནྡན་གྱི་དྲི། གཡག་གི་སུག སྒྲ་ཡི་མི་རྟག་པ། ལྟ་བུ་ལ་མཚོན་ན་བོད་
དང་ང་། ཙནྡན་དང་གཡག སྒྲ་བཅས་ཁྱད་ཆོས་དང་། མི་དང་ཞྭ་མོ། དྲི་དང་སུག
མི་རྟག་པ་བཅས་ཁྱད་གཞི ར་འཇོག་པ་ནི་ཚད་མ་དང་བརྡ་སྤྲོད་སྤྱིའི་ལུགས་སོ།།
སྤྱིར་བོད་ལ་སོགས་པའི་མིང་ལྔ་པོ་རང་ཉིད་མིང་རྐྱང་ཡིན་པ་རྒྱུ་མཚན་དུ་བྱས་ཏེ་
སྐབས་འདིར་བསྟན་བོད་ལ་སོགས་པ་ལྔ་པོ་ཁྱད་ཆོས་སུ་འཇོག་མི་རུང་བར་སེམས་
པ་ནི་རྟོག་པ་ཧ་ཅང་རྩིང་བའི་རྣམ་འགྱུར་ཙམ་དུ་ཟད།།
རྣམ་འགྱུར།
རྣམ་འགྱུར་གྱི་ཚིག་ནི་བྱ་བའི་རྣམ་འགྱུར་ཞིག་ལ་གོ་བ་ཡིན། འདི་ནི་བྱ་བ་རྩོམ་
པའི་སྐབས་རྣམ་འགྱུར་ཇི་ལྟ་བུ་ཞིག་གི་ཐོག་ནས་བྱ་བ་དེ་རྩོམ་པའི་བརྡ་སྟོན་པའི་
གསལ་བྱེད་ཅིག་ཡིན། དཔེར་ན། ལེགས་པར་ཉན་པ་དང་། མགྱོགས་པོར་ཀློག་པ།
དལ་བོར་བསྐྱོད་པ་བཅས་ལས་ལེགས་པར་དང་། མགྱོགས་པོར། དལ་བོར་བཅས་ནི་
བྱ་བའི་རྣམ་ཚིག་ཡིན། དེ་བཞིན་ཉེ་སྒྱུར་ཉི་ཤུ་ལས་དང་པོ་པྲ་ནི་འཇུག་ཡུལ་བརྒྱད་
དུ་འཇུག་ཅིང་། དེ་དག་ནི། རབ་དང་རབ་ཏུ། ཤིན་ཏུ་དང་ཀུན་ཏུ། མཆོག་དང་
སླར། ཡང་དང་ཉི་ཚེ་བཅས་ལས་ཤིན་ཏུ་དང་ཀུན་ཏུ་གཉིས་ནི་སྐབས་འདིར་བསྟན་
གྱི་རྣམ་འགྱུར་དུ་གོ །ཤིན་ཏུ་བརྩེ་བས་བསྐྱངས། ཀུན་ཏུ་དྲག་པོས་བཅོམ་ལྟ་བུའོ།།
གལ་ཏེ་ཉེ་སྒྱུར་མཆོག་ལ་ལ་དོན་ཏུ་སྒྲ་སྦྱར་ན་འདི་ཉིད་ཀྱང་རྣམ་འགྱུར་དུ་གོ་བར་
སེམས། དཔེར་ན། མཆོག་ཏུ་དད་པས་བཀུར་ལྟ་བུའོ། །རབ་བྱུང་དང་ཤིན་ལྐོག།
ཀུན་རྨོངས་དང་མཆོག་དགའ། ལྟ་བུར་ལ་དོན་གྱི་ཕྲད་མེད་པས་རྣམ་འགྱུར་དུ་མི་
འགྲོ །སླར་དང་ཡང་སྐྱིད། ཉི་ཚེ་བ་བཅས་ནི་ཉེ་སྒྱུར་ཁོ་ནར་ཟད། ཉེ་སྒྱུར་སྐོར་



230 བོད་ཀྱི་བརྡ་སྤྲོད་ནག་ཊིཀཿ
རྒྱས་པར་མཁྱེན་པར་འདོད་ན་གར་ཞ་བ་དངོས་གྲུབ་ཀྱིས་མཛད་པའི་ཉེ་སྒྱུར་ཉི་ཤུ་
པ་ཞེས་པ་དེར་གཟིགས་པར་མཛོད། མིང་གི་སྐབས་འདིར་མིང་རྐྱང་གཅིག་པུར་མི་
འཇོག་པ་དེ་རང་ཉིད་གཅིག་པུ་མིན་ཞིང་ས་བཅད་འདི་ཡི་གང་དུ་བྱ་བའི་མིང་དང་།
ཁྱད་ཆོས་ཀྱི་མིང་བཅས་ལྕགས་ཐར་རྒྱལ་གྱིས་ཀྱང་བཞག་ཡོད། རྒྱས་པར་གཟིགས་
ཁོ མ་བྱུང་ན་ཁོང་གིས་བརྩམས་པའི་བོད་ཀྱི་བརྡ་སྤྲོད་སྤྱི་རྣམ་རི ག་འཕྲུལ་སྣང་
མཛོད་ཀྱི་སྐབས་བཞི་བ་ཤོག་ངོས་ཕྱེད་དང་ཉིས་བརྒྱའི་བདག་ཉིད་ཅན་གྱི་མིང་གཞི་
རྣམ་གཞག་བསྟན་པ་དེར་གཟིགས་སྣང་ཞུ། གཞན་ཡང་མིང་ཚིག་ཡི་གེ་གསུམ་གྱི་
ནང་ཚན་དུ་གྱུར་པའི་མིང་གི་ནང་། ལས་ཚིག་ཡོད་དོ་ཅོག་དང་བདག་གཞན་དུས་
གསུམ་བཅས་ཀྱང་འཇོག་དགོས་པ་མཁས་པའི་མགུལ་རྒྱན་མུ་ཏིག་ཕྲེང་མཛེས་དང་
ཐོན་མིའི་ཞལ་ལུང་གི་དགོངས་པ་ཡིན་པའང་ཚེ་ཏན་ཞབས་དྲུང་གིས་གསུངས་སོ།།
ཇི་སྐད་དུ། །
དེའི་ཕྱིར་སུམ་ཅུ་བའི་རྣམ་དབྱེ་དང་པོ་ལས་འཕྲོས་ནས་མིང་རྐྱང་གི་རིགས་
ཡོད་དོ་ཅོག་དང་། རྟགས་འཇུག་གི་སྔོན་འཇུག་ལྔ་དགོས་པ་ཅིའི་ཕྱིར་འཇུག་
པའི་སྐབས་ལས་འཕྲོས་ནས་ལས་ཚིག་ཇི་སྙེད་བསྟན་པ་རྣམས་ནི་རྣམ་དབྱེ་དང་
པོའི་སྐབས་ཀྱི་མིང་ཙམ་བརྗོད་པ་ལ་འཇོག་དགོས་པ་ནི་ཐོན་མིའི་དགོངས་པ་རྨ་
མེད་པ་ཡིན་ན་ཡང་། དེ་དག་སུམ་རྟགས་ཀྱི་གཞུང་དུ་ཚང་བར་བཀོད་ན་ཡིག་
ཚོགས་མང་བར་འགྱུར་ཞིང་། ཕྱི་རབས་པ་རྣམས་ཐོས་བསམ་གྱིས་འཇུག་པ་ལ་
དོག་མི་བདེ་བར་དགོངས་ནས་འགྲེལ་བྱེད་མཛད་པ་པོ་རྣམས་ཀྱིས་ཟུར་དུ་བཀར་
ནས་དག་ཡིག་དང་དག་སྡེ བ་ཅེས་བྱ་བ་ལ་སོགས་པ་གཏན་ལ་ཕབ་པ་ཡིན་ནོ།།
དེ ་ཤེས་ན་ནི་སུམ་རྟགས་ཀྱི་གཞུང་འདི་བོད་ཀྱི་སྒྲ་རིག་པ་ཇི་སྙེ ད་པའི་རྩ་བ་ཡིན་
པ་དང་། དག་ཡིག་རྣམས་ནི་དེ་གཉིས་ཀྱི་ཟུར་བཀོལ་ཡིན་པའི་ངེས་པའང་འདྲོང་



མིང་བཤད་པ། 231
བར་འགྱུར་རོ། །གང་ལྟར་མིང་རྐྱང་ཇི་སྙེད་པ་རྣམ་དབྱེ་དང་པོ་ལ་འཇོག་དགོས་
པ་ནི་རྟགས་འཇུག་གི་ཐད་དུ། རྣམ་དབྱེ་དང་པོ་ལ་ཆོས་དངོས་ཞེས་བརྗོད་པ་དང་།
མིང་ཙམ་བརྗོད་པ་ཞེས་པ་དང་། ངོ་བོ་ཙམ་བརྗོད་པ་ཞེས་པ་རྣམས་ཀྱིས་ལེགས་
པར་གྲུབ་པོ། །སི་ཏུའི་རྟགས་འཇུག་གི་སྐབས་སུ་ཡང་། མིང་ལ་ནི་བདག་གཞན་
དང་དུས་གསུམ་གྱི་དབྱེ་བ་ཅན་རྣམས་དང་མིང་རྐྱང་ཡང་རུང་སྟེ་ཁྱད་པར་མེད་དོ།།
ཞེས་གསུངས་པ་ནི་ཤིན་ཏུ་ལེགས་སོ། །



རབ་བྱེད་བདུན་པ།
སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ།
༄༅། །བོད་ཀྱི་སྒྲ་རིག་པའི་རྣམ་གཞག་ཡོངས་རྫོགས་ཀྱི་ནང་ནས་གལ་ཆེ་ཤོས་
སུ་གྱུར་པའི་རབ་བྱེད་ནི་སུམ་ཅུ་པའི་ནང་སྦྱོར་ཚུལ་ཚིག་ཕྲད་ཀྱི་འཇུག་པ་བཤད་
པ་དེ་ཉིད་ཡིན། རྒྱུ་མཚན་གང་ལགས་ཤེ་ན། དོན་གཞན་དང་གཞན་ནི་ཆེད་ལས་
པ་ལ་མ་གཏོགས་པའི་རྣམ་ཀུན་ནས་འབྲི་ཀློག་བྱེད་པོ་ཐམས་ཅད་ལ་ཆ་ལག་ཡོངས་
སུ་རྫོགས་པ་མཁོ་དང་མི་མཁོ་སྣ་ཚོགས་ཡིན། འོན་ཀྱང་སྐབས་དོན་གྱི་ས་བཅད་
འདི་ཉིད་ནི་བོད་ཡིག་འབྲི་ཀློག་བྱེད་མཁན་མཆིས་སོ་ཅོག་ནས་མ་ཤེས་སུ་མི་རུང་
བ་ཞིག་ཡིན་ནོ། །རབ་བྱེད་ལྔ་པ་དང་དྲུག་པར་ཡི་གེ་དང་མིང་གི་སྐོར་བཤད་ཟིན་
ཅིང་། ད་ནི་གཙོ་བོ་མིང་ཚིག་ཡི་གེ་གསུམ་གྱི་ནང་ཚན་དུ་གྱུར་པའི་ཚིག་གི་སྐོར་ས་
བཅད་གཉིས་ཀྱི་སྒོ་ནས་བཤད་པར་བྱ་སྟེ། དང་པོ། སྒྲའི་སྦྱོར་ཚུལ་བཤད་པ་དང་།
གཉིས་པ། དོན་གྱི་འཇུག་ཚུལ་བཤད་པའོ།།
དང་པོ། སྒྲའི་སྦྱོར་ཚུལ་བཤད་པ།
༈ བོད་ཀྱི་བརྡ་སྤྲོད་དུ་ཚིག་འཕྲད་ཀྱི་འཇུག་པ་བཤད་པ་ན་རང་གི་འཇུག་ཡུལ་
མཐའ་རྟེན་རྣམས་ལ་མཐའ་གཅིག་ཏུ་ལྟོས་དགོས་པའི་ཕྲད་གཞན་དབང་ཅན་དང་
རང་གི་འཇུག་ཡུལ་མཐའ་རྟེན་རྣམས་ལ་མཐའ་གཅིག་ཏུ་ལྟོས་མི་དགོས་པའི་ཕྲད་



234 བོད་ཀྱི་བརྡ་སྤྲོད་ནག་ཊིཀ
རང་དབང་ཅན། དེ་གཉིས་གང་རུང་དུ་མ་ངེས་པའི་ཕྲད་ཅིག་བཅས་རིམ་པ་གསུམ་
བཤད་དུ་ཡོད་པ་ལས་དང་པོ་དེར་མཐའ་གཅིག་ཏུ་སྒྲའི་སྦྱོར་ཚུལ་བཤད་དུ་ཡོད་ལ།
གཉིས་པ་དེ ར་མཐའ་གཅིག་ཏུ་སྒྲའི་སྦྱོར་ཚུལ་བཤད་དུ་མེད། གསུམ་པ་དེ ར་ནི་
མཁས་པ་སོ་སོའི་བཞེད་པ་དང་བསྟུ ན་ཏེ་སྐབས་རེ་སྒྲའི་སྦྱོར་ཚུལ་ཡོད་པ་ངེས་
པ་ལྟ་བུ་དང་སྐབས་གཞན་དུ་དེ་ཉིད་མེད་པ་ལྟ་བུ་ཡིན། སྒྲའི་སྦྱོར་ཚུལ་ལ་དོར་
ཞིས་སྦྱར་བྱའི་མིང་མཐའི་ཡི་གེའི་སྡེབ་སྦྱོར་དང་མཐུན་སྡེབ་བྱེད་པའི་སྡེབ་སྦྱོར་
གྱི་རྣམ་གཞག་ཅེས་བཤད་ཡོད། འདིར་ནི་རིམ་པ་དང་པོ་དང་གསུམ་པ་གང་ཞིག་
ཏུ་སྒྲའི་སྦྱོར་ཚུལ་ཡོད་པའི་དབང་དུ་བྱས་ནས་བཤད་པ་བྱ་རྒྱུ་ཡིན། རིམ་པ་དང་
པོ་དེར་ནང་གསེས་སུ་བཤད་ན། སླར་བསྡུ་དང་། ལ་དོན། ཨི་ལྡན། རྒྱན་སྡུད། །
ལྷག་བཅས། འབྱེད་སྡུད་བཅས་དང་། གསུམ་པ་དེར་ནི་པ་བཟེད་དང་བ་ཟུམ་གྱི་
སྒྲའི་འཇུག་ཚུལ་བཤད་རྒྱུ་ཡིན། ཞིང་སོགས་བཅུ་བཞིའི་སྒྲ་དོན་གྱི་འཇུག་ཚུལ་
ནི་རྗེས་འཇུག་ལ་ལྟོས་པའི་ཕྲད་ཡིན་ཡང་ས་བཅད་ལོགས་ཤིག་ཏུ་བཤད་རྒྱུ་ཡིན།།
སུམ་ཅུ་པའི་གཞུང་འདི ར་གྲངས་གཉིས་པ་དང་། གསུམ་པ་དང་། གསུམ་པའི་
དང་པོ་ལྟ་བུ་ཞིག་ཡོད་ཚེ་གྲངས་དེ་སྡེ་པ་དང་། སྔོན་འཇུག་དང་། རྗེས་འཇུག་དང་།
དབྱངས་བཅས་ལས་གང་ལ་གོ་དགོས་སམ་ཞེ་ན་བཤད་པར་བྱ་སྟེ། འདི ར་རྗེས་
འཇུག་གི་འཇུག་པ་གཙོ་བོ་འཆད་ཀྱི་ཡོད་པས་ན་གྲངས་གཉིས་པ་ལྟ་བུ་རྐྱང་པ་ཞིག་
བཀོད་ཚེ་རྗེས་འཇུག་ཉིད་ལ་གོ་དགོས། གལ་ཏེ་སྡེ་པ་ཡིན་པའི་དབང་དུ་བཏང་ན།
དེར་ནང་གསེས་ཡོད་པས་ན་གཉིས་པའི་དང་པོ་ལྟ་བུ་ཞིག་འོང་བ་ཡིན། འདི་འདྲའི་
གནས་སྐབས་སུ་གྲངས་དེ་གསལ་བྱེད་ཀྱི་སྡེ་པར་གོ་བ་ཡིན། གང་ཡིན་ཟེ ར་ན།
རྗེས་འཇུག་ལ་ནང་གསེས་ཀྱི་དབྱེ་བ་དེ ་ལྟ ར་མེད་པས་གཉིས་པའི་དང་པོ་ཞེས་
པས་རྗེས་འཇུག་གང་རུང་མཚོན་མི་ནུས། གལ་ཏེ་དབྱངས་ཀྱི་གྲངས་ཡིན་ན་ནི་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 235
ཁྱད་ཆོས་དབྱངས་གྲངས་གང་རུང་གི་སྔོན་རྗེས་གང་རུང་དུ་ཁྱད་གཞི་དབྱངས་སྒྲ་
སྦྱར་ཡོད་པ་ཡིན། འདི་ན་བཤད་པའི་གྲངས་གང་རུང་ཞིག་གིས་ཀྱང་སྔོན་འཇུག་
མཚོན་པ་མིན། འདི་ནི་གནད་ཀ་ཞིག་ཡིན་པར་སེམས་སོ།།
༡.༡
སླར་བསྡུ།
༈ དང་པོ་སླར་བསྡུའི་ངོ་བོ་ནི། ངག་གི་བརྗོད་པ་གང་ཞིག་གི་སྐབས་དོན་རྫོགས་
པར་སྟོན་པའི་ཕྲད་དེ་སླར་བསྡུ་ཡིན། འདི་ཉིད་ཀྱི་གྲུབ་སྟངས་ནི་རྩ་བ་ལས། རྗེས་
འཇུག་ཡི་གེ་བཅུ་པོ་ནི། །མིང་གང་གི་ནི་མཐར་སྦྱར་བ། །དེ་ལ་ཨཱ་ལི་བཞི་པ་སྦྱར།།
སླར་བསྡུ་བར་ནི་ཤེས་པར་བྱ། །ཞེས་གསུངས་སོ། །དེ་ལ་གྲངས་ཀྱི་སྒོ་ནས་དབྱེ་
ན་བཅུ་གཅིག་ཡོད་དེ། དངོས་བསྟན་གོ་སོགས་བཅུ་དང་དོན་གྱིས་བསྟན་པ་ཏོ་
སྒྲ་བཅས་བཅུ་གཅིག་གོ །གཉིས་པ་ངེས་ཚིག་མ་བཤད་པའི་གོང་དུ་སླར་བསྡུའི་
མིང་གི་རྣམ་གྲངས་གཞན་གཉིས་བཤད་ན་ཟླ་སྡུ ད་དང་རྫོགས་ཚིག་བཅས་ཡིན།
སླར་བསྡུའི་ངེས་ཚིག་གམ་སྒྲ་བཤད་ནི། གཡག་གོ་ལྟ་བུ་ལ་མཚོན་ན། ཚིག་གོང་
མ་གཡག་གིས་བསྡུས་པ་དེ་ཉིད་གོ་ཡི་ནུས་པས་བསྡུས་པའི་ཆ་ནས་སླར་ཚིག་དེ་
དང་ལྷན་ཅིག་ཏུ་ཚིག་གཞན་ཞིག་མི་འབྱུང་བའི་ཆ་ནས་སླར་བསྡུ་ཞེས་བཏགས་
པར་སྙམ། ཟླ་སྡུད་ཀྱི་ངེས་ཚིག་ནི། གཡག་གོ་ལྟ་བུའི་གང་ཞིག་བརྗོད་ཟིན་གཡག་
གི་ཟླ་བོ་གོ་སྒྲས་སྡུད་པས་ན་ཟླ་སྡུད་ཅེས་ཟེ ར་རོ། །རྫོགས་ཚིག་གི་ངེས་ཚིག་ནི།
སྐབས་བབས་ཀྱི་བརྗོད་བྱའི་དོན་དེ་དེ་ཙམ་གྱིས་རེ་ཞིག་རྫོགས་པར་བྱེད་པས་ན་
རྫོགས་ཚིག་ཅེས་ཟེར་བ་ཡིན། སླར་བསྡུ་དང་ཟླ་སྡུད་གཉིས་ནི་བྱ་ཚིག་ “བསྡུ”



236 བོད་ཀྱི་བརྡ་སྤྲོད་ནག་ཊིཀ
ལས་གྲུབ་པའི་ཚིག་ཅིག་ཡིན་ཅིང་། འོན་ཀྱང་དང་པོ་ནི་མ་འོངས་པ། གཉིས་པ་
ནི་ད་ལྟ་བ་ལས་གྲུབ། དེར་མ་ཟད་འདས་པ་ལས་གྲུབ་པ་ཡང་ཡོད་དེ། དཔེར་ན།
མདོར་བསྡུས་ལྟ་བུའོ།། །
གསུམ་པ་སྒྲའི་སྦྱོར་ཚུལ་ནི། ད་དྲག་དང་མཐའ་མེད་སེལ་བའི་མཐའ་རྟེན་ཅན་
གྱི་མིང་ཚིག་གང་ཞིག་ཡིན་ཡང་ནམ་ཞིག་སླར་བསྡུའི་ཕྲད་སྦྱོར་དགོས་ཚེ་སླར་
ཡང་མཐའ་རྟེན་དེ་ཉིད་ཚེག་བར་རྗེས་མའི་མིང་གཞིར་བཀོད་དེ་དབྱངས་བཞི་པ་
ཨོ་ཡིག་སྦྱོར་དགོས་པ་ཡིན། འོན་ཀྱང་མཐའ་མེད་དང་ད་དྲག་གི་སྐབས་སུ་ནི་སྒྲའི་
སྦྱོར་བ་དམིགས་ཀྱིས་སེལ་བ་ཞིག་ཡོད། དེ་ཡང་མཐའ་རྟེན་དངོས་སུ་མེད་པ་རྣམས་
ལ་འ་མཐའ་རྟེན་ཡོད་པ་དོན་གྱིས་སྟོན་གྱི་ཡོད་པར་བརྟེན་དེ་དག་གི་རྗེས་སུ་མཐའ་
རྟེ ན་འ་ཅན་གྱི་མིང་ཚིག་བཞིན་དུ་སླར་བསྡུའི་ཕྲད་འོ་སྒྲ་དེ་སྦྱོར་དགོས་པ་ཡིན།
ད་དྲག་གི་སྐབས་སུ་ནི་སྒྲ་མཐུན་གྱི་དབང་དུ་བྱས་ནས་རྗེས་འཇུག་གི་ནང་དུ་མེད་
པའི་སླར་བསྡུའི་ཕྲད་གཅིག་པུ་དེ་ཉིད་སྦྱོར་དགོས་པ་ཡིན་ཏེ། ལྗོན་དབང་ལས།
དྲག་ཡོད་ཏོ་དང་མཐའ་མེད་འོ། །གཞན་རྣམས་མིང་མཐའི་རྗེས་མཐུན་སྦྱར།།
ཞེས་གསུངས་པའི་ཕྱིར། འོན་ཀྱང་ན་རོ་ཅན་གྱི་ཡི་གེ་ཡིན་ཚད་སླར་བསྡུ་ཡིན་མི་
དགོས། དཔེར་ན། གཡོག་མོ་ལྟ་བུའི་མོ་སྒྲ་འདི་ཉིད་མིང་གི་ཆ་ཤས་སུ་གྱུར་པ་ལས་
སླར་བསྡུའམ་རྫོགས་ཚིག་མིན། རྒྱུ་མཚན་འདི་ལ་བརྟེན་ནས་གལ་ཏེ་མོ་སྒྲ་འདི་ཉིད་
ཡིག་ཕྲེང་གི་མཐའ་མར་སླེབས་ནའང་ཉིས་ཤད་མི་འབྲི་བ་ནི་མཁས་པའི་ལུགས་སོ།།
དེ་ལས་ལྡོག་སྟེ་གལ་ཏེ་འདི་ལྟར་བསམ་མོ་ལྟ་བུ་ཞིག་ཡོད་ཚེ་མོ་སྒྲ་འདི་ཉིད་སླར་
བསྡུ་ཡིན་པ་རྒྱུ་མཚན་དུ་བྱས་ཏེ་དེ ར་ཉིས་ཤད་འབྲི་བ་ཡང་བོད་ཡིག་དག་པར་འབྲི་
བའི་ལུགས་སོ། །གོང་གསལ་གྱི་བཤད་པ་དེ་ཉིད་དཔེར་བརྗོད་ཀྱི་ལམ་ནས་འགོད་
ན་འདི་ལྟ་སྟེ།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 237
སྔོན་སོང་སྔོན་གྱི་བསྐལ་པ་བཟང་ནའང་མི་རྟག་གོ།
དེ་ཉིད་ཡང་ནས་ཡང་དུ་དྲན་ནའང་མི་འོང་ངོ་།།
འཕྲལ་མ་ཉིད་དུ་གང་བཟང་ལམ་དུའང་མི་བསྐྱོད་དོ།།
མཁྲེགས་བཟུང་ཅན་ཞེས་ཚིག་ངན་སྨྲ་ནའང་མི་སྐྱོན་སྐྱོ།།
འཇིག་རྟེན་འདི་དང་ཕྱི་མར་ཕན་པ་ཤེས་རབ་བོ།།
དེས་ན་ཤེས་རབ་ལས་གཞན་གནད་ལ་མི་བསམ་མོ།།
དེ་ལྟར་བགྱིས་ན་ལྷ་མི་དང་བཅས་ཀུན་དགའ་འོ།།
འཁོར་བ་སྤྱི་དང་བྱེ་བྲག་སྡུག་བསྔལ་ལས་ཐར་རོ།།
འགྲོ་བ་ཀུན་གྱིས་རང་ལ་དད་པས་ཕྱག་འཚལ་ལོ།།
ནམ་ཞིག་རང་ཉིད་མངོན་པར་རྫོགས་པར་སངས་རྒྱས་སོ།།
ལས་འབྲས་ལས་བརྩམས་ཆོས་ཀྱི་འཁོར་ལོ་རབ་བསྐོརད་ཏོ།།
དེ་དག་ཐོས་དང་མཐོང་རྣམས་བསོད་ནམས་གསོག་རྒྱུའོ།། .
ཞེས་པ་ལས་རིགས་བསྒྲེས་ནས་ཀུན་ལ་སྦྱོར་ཤེས་པར་བྱའོ།།
༡-༢
ལ་དོན།
༈ དང་པོ་ལ་དོན་གྱི་ངོ་བོ་ནི། ཡུལ་དང་དུས་དང་ཆེད་དུ་བྱ་བ་གནས་གཞི་སོགས་
སྟོན་པའི་ཚིག་ཕྲད་ཅིག་ལ་ལ་དོན་ཟེར་བ་ཡིན། འདི་ཉིད་ཀྱི་གྲུབ་སྟངས་ནི་རྩ་བ་
ལས། རྗེས་འཇུག་ཡི་གེ་བཅུ་རྣམས་ལས། །གང་མིང་མཐའ་ན་བཅུ་པ་གནས།།
དེ་ལ་ཨཱ་ལི་གཉིས་པ་སྦྱར། །གང་མིང་མཐའ་ན་བརྒྱད་པ་གནས། །དེ་ལ་གཉིས་པ་



238 བོད་ཀྱི་བརྡ་སྤྲོད་ནག་ཊིཀ
ཨུ་ཡང་སྦྱར། །གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར།།
བཞི་པ་དགུ་པ་དངོས་རྐྱང་སྟེ། །ཞེས་པ་སྟེ། མིང་གང་ཡང་རུང་བའི་རྗེས་སུ་དགོས་
པའི་ལ་དོན་སུ་སྒྲ་སྒྲུབ་ཚུལ་ནི། རྗེས་འཇུག་ཡི་གེ་བཅུ་པོ་ལས་བཅུ་པ་ས་ཡིག་
བཏོན་ལ། ས་ཡིག་དེ་ལ་ཨཱ་ལི་གཉིས་པ་སྟེ་ཞབས་ཀྱུ་སྦྱར་བས་སུ་ཞེས་པའི་སྒྲ་དེ་
གྲུབ་པ་ཡིན། དེ་བཞིན་བརྒྱད་པ་ར་ཡིག་དེ་ལ་ཨཱ་ལི་གཉིས་པ་ཞབས་ཀྱུ་སྦྱར་བས་
རུ་ཞེས་གྲུབ་པ་དང་། ཡང་སྒྲས་ར་སྒྲ་ཡང་བསྟན་པ་ཡིན། དེ་བཞིན་གསུམ་པ་ད་
ཡིག་གནས་པ་ལ་ཨཱ་ལི་གཉིས་པ་ཞབས་ཀྱུ་སྦྱར་བས་དུ་ཞེས་པའི་སྒྲ་དེ་གྲུབ་པ་ཡིན།
རྗེས་འཇུག་བཞི་པ་དང་དགུ་པ་ན་ཡིག་ལ་དབྱངས་ཀྱིས་མ་བརྒྱན་པའི་ན་སྒྲ་དང་
ལ་སྒྲ་གཉིས་གྲུབ་པ་ཡིན་པས་ན་བཞི་པ་དགུ་པ་དངོས་ཀྱང་སྟེ་ཞེས་བརྗོད་དོ།།
འདི་རྣམས་ནི་སུམ་ཅུ་པར་དངོས་སུ་བསྟན་པའི་ལ་དོན་གྱི་ཕྲད་རྣམས་ཡིན་ཞིང་།
དེ་ལ་གྲངས་ཀྱི་སྒོ་ནས་དབྱེ་ན། སུམ་ཅུ་པ་ནས་དངོས་སུ་བསྟན་པ་སུ་དང་ར་རུ་
དུ་ན་ལ་བཅས་དྲུག་དང་དོན་གྱིས་བསྟན་པ་ཏུ་སྒྲ་བཅས་བདུན་ཡོད། སྐབས་འདིར་
ལ་དོན་གྱི་ཕྲད་ངོས་འཛིན་བྱས་པ་ཙམ་ལས་སྒྲའི་སྦྱོར་ཚུལ་རྩ་བ་ནས་མ་བསྟན་
པར་འཆད་པ་ནི་རྗེ ་སི་ཏུའི་བཤད་པའོ། །རྣམ་གླི ང་སོགས་ཀྱིས་འདི་སྐབས་སྒྲ་
སྦྱོར་བསྟན་པར་འདོད་པ་དེར་རྗེ་སི་ཏུས་ལ་དོན་གྱི་འཇུག་པ་ཡོངས་རྫོགས་ལ་གོ་
བ་གཏིང་ཟབ་ཅིག་བླངས་ཏེ་ལྷག་ཆད་ནོར་གསུམ་གྱི་སྐྱོན་དང་བྲལ་བའི་བཤད་པ་
དཔྱིས་ཕྱིན་པ་ཞིག་ཟིན་ནའང་། ད་དུང་འདི་སྐབས་སྒྲ་སྦྱོར་བསྟན་པར་འདོད་པ་
ཡོད་ན་ནི་ལ་དོན་གྱི་གཞུང་སྤྱི་ལ་གོ་བ་མ་ལོངས་པའི་མཚན་མར་མངོན་ནོ། །
གཉིས་པ་ལ་དོན་གྱི་ངེས་ཚིག་ནི། སུ་ལ་སོགས་པའི་ཕྲད་བདུན་པོ་རྣམས་ཕལ་ཆེར་ལའི་
འཇུག་པ་དང་མཐུན་པ་གང་ཞིག་སུམ་ཅུ་པའི་རྩ་བའི་ནང་དུ་ལ་སྒྲ་དེ་ཉིད་ལ་དོན་གྱི་མཐའི་
གསལ་བྱེད་ཡིན་པའི་ཆ་ནས་ཀྱང་ལ་དོན་ཞེས་པའི་ངེས་ཚིག་གམ་སྒྲ་བཤད་ཐོབ་པ་ཡིན།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 239
གསུམ་པ་སྒྲའི་སྦྱོར་ཚུལ་ནི། རྗེས་འཇུག་དང་ཡང་འཇུག་ས་གཉིས་ཀྱི་རྗེས་
སུ་ལ་དོན་སུ་དང་། མཐའ་རྟེན་ག་བ་ད་དྲག་གི་རྗེས་སུ་ལ་དོན་ཏུ། རྗེས་འཇུག་
ང་དང་ད་ན་མ་ར་ལ་དྲུག་གི་རྗེས་སུ་ལ་དོན་དུ། མཐའ་རྟེན་འ་དང་མཐའ་མེད་ཀྱི་
རྗེས་སུ་ལ་དོན་ར་དང་རུ་བཅས་ཐོབ་པ་ཡིན་ཏེ། ལེགས་བཤད་ལྗོན་དབང་ལས།
ས་སུ་ག་བ་དྲག་མཐར་ཏུ། །ང་ད་ན་མ་ར་ལ་དུ། །འ་དང་མཐའ་མེད་ར་དང་རུ།།
ཞེས་གསུངས་པའི་ཕྱིར། ལ་དོན་ན་ལ་གཉིས་ནི་མཐའ་རྟེན་ལ་ལྟོས་མི་དགོས་
པའི་ཕྲད་ཡིན་པས་ན་འདི་དག་ལ་སྒྲའི་སྦྱོར་ཚུལ་ངེས་གཟུང་བཤད་དུ་མེད། འོན་
ཀྱང་སྤྱིར་བཏང་ན་ལ་གཉིས་ལ་དོན་ཚང་མའི་དོད་དུ་བྲིས་རུང་ཡང་བརྗོད་པ་བདེ་
མི་བདེ་ལྟ་དགོས་པ་དེ་ནི་གནད་ཀྱི་དོན་པོ་ཞིག་ཡིན་པར་སེམས་སོ། །དཔེར་ན།
འདི་ན་ཡོད་པར་མ་ཟད་ཕ་ན་ཡང་འདུག་ཅེས་པ་ནི་བརྗོད་པ་བདེ་བ་དང་། འདི་ལ་
ཡོད་པར་མ་ཟད་ཕ་ལ་ཡང་འདུག་ཅེས་པ་ནི་བརྗོད་པ་མི་བདེ་བའི་ཁྱད་པར་ཡོད་པ་
ཡང་ཤེས་དགོས་སོ། །ལ་དོན་གྱི་དོན་གྱི་འཇུག་ཡུལ་ནི་ལྔར་གསུངས་པ་རྩ་བ་ལས།
ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །ཞེས་སོ།།
འདི་སྐོར་དོན་གྱི་འཇུག་ཡུལ་གྱི་སྐབས་སོ་སོར་བསྟན་པར་བྱ། ལ་དོན་གྱི་སྒྲའི་
སྦྱོར་ཚུལ་དཔེར་བརྗོད་ཀྱི་ལམ་ནས་འགོད་ན་འདི་ལྟ་སྟེ།
བདེར་གཤེགས་རྫོགས་པའི་སངས་རྒྱས་སུ།།
གཡོ་མེད་དད་པས་དུས་རྟག་ཏུ།།
སྙིང་ནས་འདུད་དོ་སེམས་རབ་ཏུ།།
གསོལ་བ་བཏབ་སྟེ་རབ་འབྱོརད་ཏུ།།
ཕྱག་འཚལ་གཞན་ཡང་ལྷ་དབང་དུ།།
མཆོད་པའི་སྐྱེ་བོ་འཕགས་བོད་དུ།།



240 བོད་ཀྱི་བརྡ་སྤྲོད་ནག་ཊིཀ
ཇི་མི་སྙམ་པ་རྡོར་གདན་དུ།།
བྱོན་ན་ཤེས་འགྱུར་བརྒྱ་ལམ་དུ།།
མཐོང་ཚད་བལྟས་པས་རྒྱ་གར་དུ།།
མི་འདུག་སྨྲས་ནས་བལ་ཡུལ་དུ། །
ལོག་ན་དོན་མེད་འགྱུར་རོ་མཐར།།
རང་མགོ་རང་གིས་བསྐོར་བར་སེམས།།
ཡ་གིའི་སྟེང་གི་ནམ་མཁའ་རུ།།
བྱ་རྒྱལ་ཁྱུང་དཀར་རྒོད་པོ་རུ།།
མགྲིན་པ་གཟེངས་ཏེ་ཁོ་བོ་སྨྲ།།
ཞེས་པ་ལྟ་བུ་ལས་རིགས་བསྒྲེས་ནས་ཀུན་ལ་སྦྱོར་ཤེས་པར་བྱའོ།།
༡-༣
ཨི་ལྡན།
༈ དང་པོ་ཨི་ལྡན་གྱི་ངོ་བོ་ནི། བྱེད་འབྲེལ་གང་རུང་སྟོན་པའི་ཚིག་ཕྲད་ཅིག་ལ་
ཨི་ལྡན་ཟེར། དེ་ལ་གྲངས་ཀྱི་སྒོ་ནས་དབྱེ་ན། དངོས་བསྟན་གི་དང་ཀྱི་གྱི་འི་བཅས་
བཞི་དང་དོན་གྱིས་བསྟན་པ་ཡི་སྒྲ་བཅས་ས་མཐའ་མེད་པ་ལྔ་དང་གིས་ ས་གྱིས་
ཡིས་འིས་བཅས་ས་མཐའ་ཡོད་པ་ལྔ་སྟེ་བསྡོམས་ཨི་ལྡན་གྱི་ཕྲད་བཅུ་ཡོད། །
གཉིས་པ་ཨི་ལྡན་གྱི་ངེས་ཚིག་ནི། གི་སོགས་ལྔ་པོ་ཨི་དང་ལྡན་པས་ན་ཨི་
ལྡན་ཞེས་ཟེར། སྒྲའི་སྦྱོར་ཚུལ་ནི། རྗེས་འཇུག་ན་མ་ར་ལ་བཞིའི་རྗེས་སུ་གྱིའམ་
གྱིས་དང་། ད་བ་སའི་རྗེས་སུ་ཀྱིའམ་ཀྱིས། ག་ང་གཉིས་ཀྱི་རྗེས་སུ་གིའམ་གིས།
འ་དང་མཐའ་མེད་ཀྱི་རྗེས་སུ་འི་འམ་འིས་དང་ཡི་དང་ཡིས་གང་རུང་ཐོབ་པ་ཡིན།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 241
དེ་ཉིད་ཀྱི་གྲུབ་སྟངས་དང་སྒྲའི་སྦྱོར་ཚུལ་སྟོན་པའི་རྩ་བ་ནི་སུམ་ཅུ་པ་ལས། རྗེས་
འཇུག་ཡི་གེ་བཅུ་པོ་ནི། །ཨི་དང་མཐུན་ལུགས་འདི་ཞེས་བྱ། །དང་པོ་གཉིས་ལ་
དང་པོ་མཐུན། །གསུམ་ལྔ་བཅུ་ལ་ཀྱ་དང་སྦྱར། །བདུན་པ་ཉིད་ལ་བདུན་པ་སྟེ།།
ལྷག་མ་རྣམས་ལ་གྱ་སྦྱར་བ། །ཞེས་གསུངས་སོ། །དེ་ཡང་དཔེར་བརྗོད་ཀྱི་ལམ་
ནས་འགོད་ན་འདི་ལྟ་སྟེ།
དྲིན་ཅན་གྱི་དྲིན་ཅན་དགེ་རྒན་གྱིས། །
ཀླད་མེད་ཀྱི་བྱིས་པར་ཡོན་ཏན་བསླབས།།
དད་དམ་གྱི་འགྱུར་མེད་ལྷག་བསམ་གྱིས།།
མོས་གུས་ཀྱི་གསོལ་བ་རྩེ་གཅིག་བཏབ།།
རྒྱ་གར་གྱི་བྱ་བྲལ་རྣལ་འབྱོར་གྱིས།།
འཕགས་ཡུལ་གྱི་གནས་ཀུན་བྱིན་གྱིས་བརླབས།།
བལ་ཡུལ་གྱི་ལུག་གི་སྤུ་བལ་གྱིས། །
དགུན་དུས་ཀྱི་གྲང་ངར་ལས་སྐྱོབ་བོ།།
ཡུལ་བོད་ཀྱི་ཆོས་བརྒྱུད་བཀའ་བརྒྱུད་ཀྱིས།
རི་ཁ་བ་ཅན་དེ་བྱིན་གྱིས་བརླབས།
ཤེས་རབ་ཀྱི་ཕར་ཕྱིན་ཤེས་རབ་ཀྱིས།།
རྟོགས་པ་དེ་འཕགས་པའི་རྟགས་ལགས་སོ།།
གངས་ལྗོངས་ཀྱི་གནས་ཆེན་བསམ་ཡས་ཀྱིས།།
གནས་སྐོར་བའི་སེམས་ལ་དགེ་རྩ་བསྐྲུན།།
རྗེ་ངག་གི་བདག་པོ་དབང་ཕྱུག་གིས།།
གསུང་ཅི་གསུངས་ཉན་པ་ཤེས་རབ་རྒྱུ།།



242 བོད་ཀྱི་བརྡ་སྤྲོད་ནག་ཊིཀ
རང་དབང་གི་སྒོ་ནས་འདོད་དབང་གིས།།
ལུགས་གང་ལ་སྤྱོད་པར་མང་གཙོ་ཟེར།།
ལུགས་བཟང་ངན་གང་ཡིན་རྟོག་དཔྱོད་པའི།།
གཟུ་དཔང་དུ་གནས་པ་ཕུལ་བྱུང་ངོ༌།།
དེ་ལྟ་ནའང་རིགས་པ་རྐྱང་པ་ཡིས།།
རྟོགས་པ་དེ་འཁྲུལ་མེད་ཡིན་པར་དཀའ།
ནམ་མཁའ་ཡི་བྱ་དེ་ནམ་མཁའ་ཡིས།།
ནམ་དུ་ཡང་མི་ལྟུང་ཡིད་ཆེས་གནས།།
ལྷ་ས་ཡི་མི་དེ་བུ་མོ་ཡིས།།
གཡོ་འོག་ཏུ་བསྡུས་པ་གཏམ་གསར་མིན།།
ཞེས་པ་ལས་རིགས་བསྒྲེས་ནས་ཀུན་ལ་སྦྱོར་ཤེས་པར་བྱའོ།།
༡-༤
རྒྱན་སྡུད། །
༈ དང་པོ་རྒྱན་སྡུད་ཀྱི་ངོ་བོ་ནི། ཚིག་སྦྱོར་མཛེས་པར་བྱེད་པ་དང་གོང་འོག་སྡུད་
པར་བྱེད་པའི་བྱེད་ལས་ཅན་གྱི་ཚིག་ཕྲད་གཞན་དབང་ཅན་ཞིག་ལ་རྒྱན་སྡུད་ཅེས་
པ་ཡིན། འདི་ཉིད་ཀྱི་གྲུབ་སྟངས་ནི་རྩ་བ་ལས། ཨཱ་ལི་ཕྱིས་ནས་གཉིས་པ་སྦྱར།།
ཞེས་གསུངས། དེ་ལ་གྲངས་ཀྱི་སྒོ་ནས་དབྱེ་ན་སུམ་ཅུ་པ་ནས་དངོས་སུ་བསྟན་པ་
ཀྱང་སྒྲ་དང་། དོན་གྱིས་བསྟན་པ་ཡང་དང་འང་བཅས་གསུམ་མོ།།
གཉིས་པ་ངེས་ཚིག་ནི། གོང་གསལ་ཕྲད་གསུམ་པོ་དོན་གྱི་འཇུག་ཚུལ་གྱི་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 243
དབང་དུ་བྱས་པ་ཡིན་ན་ཚིག་རྒྱན་གཉིས་དང་སྡུད་པ་ལ་འཇུག་པའི་རྒྱུ་མཚན་གྱིས་
རྒྱན་སྡུད་ཅེས་ཟེར་བ་ཡིན། གསུམ་པ་སྒྲའི་སྦྱོར་ཚུལ་ནི། རྗེས་འཇུག་ག་དང་ད་
བ་ས་ད་དྲག་གི་རྗེས་སུ་ཀྱང་དང་། རྗེས་འཇུག་ང་དང་ན་མ་ར་ལའི་རྗེས་སུ་ཡང་།
དེ་བཞིན་རྗེས་འཇུག་འ་དང་མཐའ་མེད་ཀྱི་རྗེས་སུ་འང་དང་ཡང་གང་རུང་ཐོབ་པ་
ཡིན། ལྗོན་དབང་ལས། ག་ད་བ་ས་དྲག་མཐར་ཀྱང་། །ང་ན་མ་ར་ལ་མཐར་ཡང་།།
འ་དང་མཐའ་མེད་འང་དང་ཡང་། །ཞེས་པ་ལྟ་བུའོ། །དེ་ཡང་དཔེར་བརྗོད་ཀྱི་ལམ་
ནས་འགོད་ན་འདི་ལྟ་སྟེ། །
ཤེས་རབ་མེད་ན་ཕྱུག་ཀྱང་དགོས་པ་ཆུང༌།།
ཤེས་རབ་ཡོད་ན་མེད་ཀྱང་ཀུན་གྱིས་བཀུར།།
ཤེས་རབ་མེད་ན་བསྒྲུབས་ཀྱང་འགྲུབ་པར་དཀའ།།
ཤེས་རབ་ཡོད་ན་བསྒྲུབས་ཀྱང་འགྲུབ་པར་སླ།།
འོནད་ཀྱང་བརྩོན་འགྲུས་དགོས་པར་དོགས་པ་མེད།།
ཤེས་རབ་མེད་ན་བཟང་ཡང་ལྐུགས་པར་བརྩི།།
ཤེས་རབ་ཡོད་ན་ངན་ཡང་བཟང་པོར་བརྩི།།
ཤེས་རབ་མེད་ན་བསམ་ཡང་བསམ་དུ་མེད།།
ཤེས་རབ་ཡོད་ན་སླར་ཡང་བསམ་དུ་ཡོད།།
ཤེས་རབ་མེད་ན་བསྐུལ་ཡང་ཤེས་སུ་མེད།།
ཤེས་རབ་མེད་ན་དགའ་ཡང་དོན་གོ་ཆུང་།།
ཤེས་རབ་ཡོད་ན་སྐྱོ་ཡང་དོན་ཆེན་འབྱུང་།།
དེས་ན་ཤེས་རབ་ཀུན་གྱི་མཆོག་ཏུའང་གྱུར།།
ཞེས་པ་ལས་རིགས་བསྒྲེས་ནས་ཀུན་ལ་སྦྱོར་ཤེས་པར་བྱའོ།།



244 བོད་ཀྱི་བརྡ་སྤྲོད་ནག་ཊིཀ
༡-༥
ལྷག་བཅས།
༈ དང་པོ་ལྷག་བཅས་ཀྱི་ངོ་བོ་ནི། རྗོད་བྱེད་སྔ་ཕྱི་འབྲེལ་མཐུད་བྱས་ཤིང་ཚིག་
གི་ལྷག་མ་འདྲེན་པའི་ཚིག་ཕྲད་ཅིག་ལ་ལྷག་བཅས་ཟེ ར་བ་ཡིན། དེ་ཉིད་ཀྱི་གྲུབ་
སྟངས་ནི་རྩ་བ་ལས། ལ་དོན་སུ་ལ་ཨུ་ཕྱིས་ནས། །དེ་ལ་གསུམ་པའི་དང་པོ་སྦྱར།།
དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་དང་བཅས་པའོ། །ཞེས་གསུངས། དེ་ལ་
གྲངས་ཀྱི་སྒོ་ནས་དབྱེ་ན། སུམ་ཅུ་པ་ནས་དངོས་སུ་བསྟན་པ་ས་སྟེ་དང་། དོན་
གྱིས་བསྟན་པ་ཏེ་སྒྲ་དང་དེ་སྒྲ་སྟེ་གསུམ་དུ་ངེས་སོ།།
གཉིས་པ་ངེས་ཚིག་ནི། འོག་གི་རྗོད་བྱེད་ལྷག་མ་གོང་དུ་འདྲེན་པའི་
ཆ་ནས་ལྷག་མ་དང་བཅས་ཟེར་བ་ཡིན། གསུམ་པ་སྒྲའི་སྦྱོར་ཚུལ་ནི། རྗེས་
འཇུག་ན་དང་ར་ལ་ས་ད་དྲག་གི་མཐར་ཏེ་སྒྲ་དང་། ད་ཡི་རྗེས་སུ་དེ་སྒྲ །རྗེས་
འཇུག་ག་དང་ང་བ་མ་འ་མཐའ་མེད་རྣམས་ལ་ས་སྟེ ་ཐོབ་སྟེ། ལྗོ ན་དབང་ལས།
ཏེ་དེ་སྟེ་གསུམ་ལྷག་བཅས་ཏེ། །ན་ར་ལ་ས་དྲག་མཐར་ཏེ། །ད་དེ་ག་ང་བ་མ་འ།།
མཐའ་མེད་རྣམས་ལ་ས་སྟེ་ཐོབ། །ཅེས་གསུངས་པའི་ཕྱིར། དེ་ཡང་དཔེར་བརྗོད་
ཀྱི་ལམ་ནས་འགོད་ན་འདི་ལྟ་སྟེ། །
བདེར་གཤེགས་གསུང་ལ་ལེགས་པར་གསན་ཏེ།
འཁོར་བའི་སྡུག་བསྔལ་ཡོངས་ལས་ཐར་ཏེ།
ནམ་ཞིག་སྒྲིབ་པ་ཡོངས་ལས་གྲོལ་ཏེ། །
མངོན་པར་རྫོགས་པར་རྫོགས་སངས་རྒྱས་ཏེ།།
དཀོནད་ཏེ ་མཆོག་ཏུ་གྱུར་པར་འགྱུར་རོ།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 245
ཉམས་སུ་མ་བླངས་མང་པོ་བཤད་དེ།།
ཕྱིས་སུ་འགྱོད་པ་ག་ལ་དྲག་སྟེ།།
རྟེན་འབྲེལ་སྟོང་ཉིད་བཅོམ་ལྡན་གསུང་སྟེ།།
འདི་ནི་རབ་འབྲིང་ཐ་གསུམ་རབ་སྟེ།།
སྐྱེ་འགྲོ་ཀུན་ལ་ཕན་པར་བསམ་སྟེ།།
ཟབ་ཅིང་རྒྱ་ཆེའི་གསུང་རབ་མཁའ་སྟེ།།
ལྷ་སྟེ་མི་དང་བཅས་པས་སྤྱོད་དོ། །
ཞེས་པ་ལས་རིགས་བསྒྲེས་ནས་ཀུན་ལ་སྦྱོར་ཤེས་པར་བྱའོ།།
༡.༦
11
འབྱེད་སྡུད།
༈ དང་པོ་འབྱེད་སྡུད་ཀྱི་ངོ་བོ་ནི། ཚིག་ཕྲད་གང་ཞིག་འབྱེད་པ་དང་སྡུད་པ་ཙམ་
དུ་མ་ཟད་དྲི་བར་ཡང་འཇུག་པ་ཞིག་ལ་འབྱེད་སྡུད་ཟེ ར་བ་ཡིན། འདི་ཉིད་ཀྱི་གྲུབ་
སྟངས་ནི་རྩ་བ་ལས། རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་ཡིན།།
ཞེས་གསུངས། འདི་ལ་གྲངས་ཀྱི་སྒོ་ནས་དབྱེ་ན། སུམ་ཅུ་པ་ནས་དངོས་སུ་བསྟན་
པ་གམ་སོགས་བཅུ་དང་དོན་གྱིས་བསྟན་པ་ཏམ་སྒྲ་བཅས་བཅུ་གཅིག་ཡོད།།
གཉིས་པ་ངེས་ཚིག་གམ་སྒྲ་བཤད་ནི། གམ་སོགས་བཅུ་གཅིག་དོན་གྱི་འཇུག་
ཚུལ་གྱི་དབང་དུ་བྱས་ན་འབྱེད་པ་དང་སྡུད་པ་ལ་འཇུག་པའི་ཕྱིར་ན་འབྱེད་སྡུད་
ཟེར་བ་ཡིན། གསུམ་པ་སྒྲའི་སྦྱོར་ཚུལ་ནི། ལྗོན་དབང་ལས། སྦྱོར་ཚུལ་སླར་བསྡུའི་
སྐབས་དང་མཚུངས། །ཞེས་གསུངས་པ་ལྟར། དྲག་ཡོད་ཏམ་དང་མཐའ་མེད་འམ།།



༤..
,་ ཁ་：
--
- -
-
246 བོད་ཀྱི་བརྡ་སྤྲོད་ནག་ཊིཀ
གཞན་རྣམས་མིང་མཐའི་རྗེས་མཐུན་སྦྱར། །ཞེས་འདོན་པ་བསྒྱུར་དགོས་པའོ།།
དེ་ཡང་དཔེར་བརྗོད་ཀྱི་ལམ་ནས་འགོད་ན་འདི་ལྟ་སྟེ།
བདེར་གཤེགས་གང་དུ་བྱོན་འདུག་གམ།།
གང་གིས་གསང་བ་གང་གསུང་ངམ།།
ཁྱོད་ཉིད་བདེར་གཤེགས་ལ་དད་དམ།།
གང་གི་གསུང་ལ་ཁྱོད་ཉན་ནམ།།
དགོན་པ་བཏབ་བམ་སློབ་གྲྭ་བཏབ།།
འདི་ཐད་ཁྱོད་ཀྱིས་རབ་བསམ་མམ།།
ཐོས་བསམ་ལག་རྗེས་ནམ་མཁའ་འམ།།
ཤེས་ལྡན་བྱ་རྣམས་ནམ་འཕུར་རམ།།
ཁྱོད་ཉིད་རྒྱུན་སྐྱོང་འབད་རྩོལ་ལམ།།
བརྩོན་འགྲུས་འཕྱུགས་མེད་བྱེད་ནུས་སམ།།
འདིར་བཤད་བསམ་བློར་འབྱོརད་ཏཱམ་ཅི།།
ཞེས་པ་ལས་རིགས་བསྒྲེས་ནས་ཀུན་ལ་སྦྱོར་ཤེས་པར་བྱའོ།།
གཉིས་པ། དོན་གྱི་འཇུག་ཚུལ།
༈ སྦྱོར་ཚུལ་ཚིག་ཕྲད་ཀྱི་དོན་གྱི་འཇུག་ཚུལ་བཤད་པ་ལ། ༢་༡ ཚིག་སྒྲུབ་བཤད་པ།
༢་༢ སླར་བསྡུ་བཤད་པ། ༢་༣ རྣམ་དབྱེ་བརྒྱད་རིམ་པར་བཤད་པ། དེ་ཉིད་



...
:
- ་
-
༧ *
4
སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 247
བཤད་པ། ཚེ་སྐབས་བཤད་པ། ༢་༤ རྒྱན་སྡུད་བཤད་པ། ༢་༥ ལྷག་བཅས་བཤད་པ།
༢༦ འབྱེད་སྡུད་བཤད་པ། ༢་༧ ནི་སྒྲ་བཤད་པ། ༢་༨ དང་སྒྲ་བཤད་པ། ༢་༩
དེ་སྒྲ་བཤད་པ། ༢་༡༠ སྤྱི་སྒྲ་བཤད་པ། ༢་༡༡ བདག་སྒྲ་བཤད་པ། ༢་༡༢
དགག་སྒྲ་བཤད་པ། ༢་༡༣ ཞིང་སོགས་བཤད་པ། ༢་༡༤ པ་བཟེད་དང་བ་ཟུམ་
བྱེ་བྲག་ཏུ་བཤད་པ། ༢་༡༥ ཚིག་སྡུད་བཅས་བཤད་པའོ། །དོན་གྱི་འཇུག་ཚུལ་
བཤད་པ་འདི་ལ་དོར་ཞིས་དོན་སྟོན་པའི་བྱེད་ལས་ཀྱི་ཆ་ནས་ཕྱེ་བའི་བརྡ་སྤྲོད་པའི་
རྣམ་གཞག་ཅེས་གསུངས་ཡོད།།
༢-༡
ཚིག་སྒྲུབ།
༄༅། །རབ་བྱེད་འདིར་མིང་ཚིག་ཡི་གེ་གསུམ་གྱི་ནང་ཚན་དུ་གྱུར་པའི་ཚིག་གི་
སྐོར་བཤད་དགོས་ཤིང་། ཚིག་གི་གོ་དོན་ནི་བརྡ་སྤྲོད་འཆད་པའི་ལུགས་སུ་ཚིག་
སྒྲུབ་ལ་གོ་བ་ལེན་ན་དོན་ལ་འབྱོར་བར་སེམས། འདི་ཡི་གོ་དོན་ནི་ཚིག་གི་སྦྱོར་བ་
གང་ཞིག་གིས་དོན་ཆ་ཚང་སྟོན་པ་ཞིག་ལ་གོ་འོ། །དཔེར་ན། ང་ནི་བོད་མི་ཡིན་ནོ།།
ངས་བོད་ཡིག་བྲིས། ལྟ་བུའོ། །ཚིག་སྒྲུབ་ཅིག་ལ་ཚིག་གི་སྦྱོར་བ་གཉིས་སམ་དེ་
ལས་མང་བ་ཡང་ཡོང་ཆོག །སྦྱོར་བ་དེ་དག་ནི་ཚིག་སྒྲུབ་མིན་ཡང་ཚིག་སྒྲུབ་ཀྱི་ཆ་
ཤས་ཤིག་ཡིན། རང་རེ་བོད་ཀྱི་གཏམ་དཔེ་ལ་སོགས་པ་ནི་ཚིག་སྒྲུབ་མིན་ཡང་ཚིག་
གི་སྦྱོར་བ་ཞིག་ཡིན་པ་མཁྱེན་དགོས། དཔེར་ན། ཆུ་ཐིགས་བསགས་པའི་རྒྱ་མཚོ།
གདོན་མི་ཟ། གནད་དུས་ཚོད་རྩིས་ལྟ་བུ་ཡིན། ཚིག་སྒྲུབ་ཀྱི་འགྲོ་སྟངས་ནི་སྐད་
ཡིག་སོ་སོར་ལོགས་སུ་ཡོད་པ་མ་གཏོགས་ཐུན་མོང་དུ་བཤད་དུ་མེད། འདི་



248 བོད་ཀྱི་བརྡ་སྤྲོད་ནག་ཊིཀ
ནི་གཙོ་བོ་བརྗོད་བྱ་དོན་དང་རྗོད་བྱེད་ངག་གཉིས་ལས་རྗོད་བྱེད་ངག་གི་སྐོར་
བཤད་ཀྱི་ཡོད་པར་བརྟེན་སྐད་ཡིག་གཞན་དང་ཐུན་མོང་དུ་བཤད་རྒྱུ་ག་ལ་ཡོད།
ཡི་གེ་དང་མིང་ལ་མཚོན་ན་སྐད་ཡིག་སྤྱི་ཡི་བཤད་པ་དང་ཐུན་མོང་དུ་ཡང་
བཤད་དུ་ཡོད། དཔེར་ན། ཡི་གེ་བཤད་པའི་སྐབས་སུ་སྐྱེ་གནས་ཀྱི་སྐོར་དང་།
མིང་བཤད་པའི་སྐབས་འདོད་རྒྱལ་རྗེས་གྲུབ་དང་། དངོས་མིང་བཏགས་མིང་།
བྱ་བ་བཤད་པའི་སྐབས་སུ་བྱ་ཡུལ་ཡོད་མེད་ཀྱི་ཆ་ནས་བྱ་བྱེད་ཐ་དད་དང་ཐ་མི་
དད་བཅས་སྐད་ཡིག་གཞན་དང་གཞན་དུ་ཡང་ཐུན་མོང་དུ་བཤད་པ་ཡོད་ཆོག།
འོན་ཀྱང་ཚིག་སྒྲུབ་ཀྱི་གོ་རིམ་དང་། བྱ་བྱེད་ལས་གསུམ་གྱི་བེད་སྤྱོད་གཏོང་སྟངས་
ནི་སྐད་ཡིག་བྱེ་བྲག་པ་གཅིག་ལ་འགྲོ་སྟངས་བྱེ་བྲག་པ་གཅིག་ཡོད་པ་མཁྱེན་དགོས།
འགའ་ཞིག་གིས་སྐད་ཡིག་གཅིག་མཁྱེན་ན་སྐད་ཡིག་གཞན་ཞིག་སློ བ་པར་ཤེས་
སླ་བ་སོགས་ཡོད་པའི་གནས་ཚུལ་གསུང་མཁན་ཇི་སྙེ ད་ཅིག་ཡོད་ཀྱང་།
བདེན་པ་རང་ཨེ་ཡིན་སྙམ། སྐད་ཡིག་ཤེས་མི་ཤེས་ནི་ཚིག་ཕྱུག་ལོད་ལ་རག་
མི་ལས་ཤིང་། དེ་ལས་ཚིག་གི་སྦྱོར་བ་བེད་སྤྱོད་གཏོང་ཤེས་མི་ཤེས་ལ་ངེས་
པར་རག་ལུས་པ་ཡིན། དེ་ནི་ཚིག་སྒྲུབ་བེད་སྤྱོད་གཏོང་ཤེས་མིན་ལ་ཐུག་གོ།
རྗེ་དམུ་དགེ་བསམ་གཏན་གྱིས།
འགའ་ཞིག་གིས་འདི་ནི་འཛམ་གླི ང་སྤྱིའི་རིག་པ་ཡིན་ནོ། །འདི་ནི་
འཛམ་གླི ང་སྤྱིའི་སྐད་གདངས་ཀྱི་རིག་པ་ཡིན། ཁས་ལེན་དགོས་སོ་
ཟེ ར་ནས་མི་རིགས་རང་རང་གི་སྐད་ཡིག་གི་ཐུན་མོང་མ་ཡིན་པའི་
ཁྱད་ཆོས་རྣམས་ཁྱད་དུ་གསོད་པར་བྱེད་པས། ཅུང་ཟད་རེ་མི་བཤད་
མཐུ་མེད་བྱུང་ངོ་།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 249
ཞེས་གསུངས་པ་ཐུགས་མད་པར་སེམས། བརྗོད་བྱ་རྗོད་བྱེད་གཉིས་ནས་བརྗོད་
བྱའི་དབང་དུ་བྱས་ན་འཛམ་གླི ང་སྤྱི་ལ་གོ་བ་ཐུན་མོང་བ་ཡོད་པ་བདེ ན་ཞི ང་།
དཔེར་ན་མིང་གི་དབང་དུ་བྱས་ན་ཆུ་ཞེས་པ་དེ་ཡི་ཐ་སྙད་མི་གཅིག་པ་ཙམ་ལས་གོ་
ལ་འདི་ཡི་སྟེང་དུ་ངོས་འཛིན་ཐུན་མོང་དུ་ཡོད་པ་ངེས་པར་ཁས་ལེན་དགོས་ཤིང་།
དེ་བཞིན་ཀ་ཞེས་པའི་སྒྲ་གདངས་འདི་ཡང་སྐྱེ་གནས་མགྲིན་པ་ལས་བྱུང་བ་དང་།
སྒྲ་རང་མཚན་པ་ཐོན་པ་དེ་ཡང་ཐུན་མོང་ཡིན། འོན་ཀྱང་ཀ་བ་རིང་པོ་ཞེས་པ་ཁྱད་
ཆོས་དང་སྦྱར་བ་དང་། ཀ་བར་རི་མོ་བརྐོས་ལྟ་བུ་རྣམ་དབྱེ་ལ་སྦྱོར་བའི་སྐབས་ཁྱད་
གཞི་ཁྱད་ཆོས་ཀྱི་གོ་རིམ་དང་། བྱ་ཡུལ་དང་བྱ་བའི་གོ་རིམ་བཅས་ནི་བོད་ཀྱི་སྐད་
ཀྱི་ཐུན་མོང་མ་ཡིན་པ་ལས་ཐུན་མོང་དུ་བཤད་དུ་མེད། འགའ་ཞིག་གིས་རང་རེ་
བོད་ཀྱི་སྐད་དེ་ལེགས་སྦྱར་ལ་དཔར་བཀབ་པར་སེམས་ཀྱང་གོ་རྒྱུ་མེད་པར་གཏམ་
འཆལ་དུ་བདག་ཉིད་ཁུམས། དོན་འདི་ལ་དགོངས་ནས་རྗེ་དམུ་དགེ་བསམ་གཏན་
གྱིས་ཀྱང་བརྡ་སྤྲོད་བློ་གསལ་དགའ་སྟོན་དུ་དེ་ལྟར་གསུངས་པར་ཐལ།། ，
རང་རེའི་བརྡ་སྤྲོད་དུ་དོན་གྱི་འཇུག་ཚུལ་རྣམ་དབྱེ་ལ་སོགས་པ་བཤད་པའི་
སྐབས་སུ་ཚིག་སྒྲུབ་ཀྱི་སྐོར་བཤད་ཀྱི་ཡོད་ཀྱང་། ཚིག་སྒྲུབ་ཀྱི་ཐ་སྙད་དངོས་སུ་
བཏགས་མེད་པས་དེང་གི་དུས་སུ་བརྡ་སྤྲོད་སྨྲ་བ་འགའ་ཞིག་གིས་འདི་ཉིད་སྟོང་
ཆར་དགོངས་ཏེ་རྒྱས་བཤད་དུ་དགོས་པ་གཟིགས་ཏེ། དགེ་བཤེས་ཐུབ་བསྟན་སྦྱིན་
པ་ལགས་ནས་ཚིག་སྒྲུབ་ཀྱི་སྐོར་རྒྱས་ཤིང་རྒྱས་པ་རྣམ་དཔྱོད་ཀྱི་རྩལ་ལས་ཕྱུང་སྟེ་
སྨྲ་སྒོའི་ལྡེ་མིག་ཏུ་བརྩམས་པ་དེ་ཉིད་འདིར་ཁ་སྐོང་བྱས་ཏེ་རང་ངོས་ནས་འབྲི་མི་
དགོས་པར་བྱས། དེ་ཡང་དེ་ཉིད་ལས་ཇི་སྐད་དུ།



250 བོད་ཀྱི་བརྡ་སྤྲོད་ནག་ཊཾ ཀ
，
དེ་ཡང་བོད་ཀྱི་སྐད་དང་ཡི་གེ་གཉིས་ཀར་གཏམ་བརྗོད་ལ་འཇུག་
པའི་ཚེ། ཚིག་སྒྲུབ་རྒྱས་བསྡུ ས་གང་ཡིན་རུང་། སྤྱིར་ཚིག་སྒྲུབ་
དེ འི ་ཁྱད་གཞི་དེ ་སྔོ ན་ལ་བཀོད་ཅིང་། དེའི་ཁྱད་ཆོས་གཙོ་བོ་
བྱ་ཚིག་གམ་ཡང་ན་ཡོད་པ་དང་ཡི ན་པ་སྟོ ན་པའི་མཇུ ག་སྡུད་ཀྱི་
ཚིག་སོགས་མཐར་བཀོད་པ་སྤྱི་སྲོལ་ལྟ་བུ་ཞིག་ཡི ན་པར་བརྟེ ན།
ནུབ་ཕྱོགས་པའི་སྐད་ཡིག་དང་མི་འདྲ་བའི་ཁྱད་པར་ཞིག་ནི་ཚིག་སྒྲུབ་
རྣམས་ལ་དེའི་ཁྱད་གཞི་དང་རྩ་བའི་ཁྱད་ཆོས་གཉིས་གཅིག་གི་མཇུག་
ཐོགས་དེ་མ་ཐག་ཏུ་གཅིག་ཤོས་མི་འོངས་པ་དེ་ཡིན༑ དེའི་རྐྱེན་གྱིས་
སྐབས་འགར་དོན་གྱི་སྣེ་མང་པོ་ཡོད་པའི་ཚིག་སྒྲུབ་བྱེད་པའི་ཚེ། བྱེད་
པ་པོ་ལྟ་བུའི་ཚིག་སྒྲུབ་ཀྱི་ཁྱད་གཞི་དང་བྱ་བ་ལྟ་བུའི་ཚིག་སྒྲུབ་ཀྱི་ཁྱད་
ཆོས་གཉིས་ཀྱི་དབར་ཚིག་དོན་དུ་མ་ཞིག་གིས་བར་དུ་ཆོད་པ་འོང་བས།
རྩོམ་བྲིས་ཀློག་པའི་སྐབས་ཁྱད་གཞི་ཁྱད་ཆོས་ལམ་སེང་སྦྱར་མི་ཐུབ་པ་
དང་འཁྲུལ་གཞི་འོང་བའི་ཉེན་ཁ་ཡང་ཡོད༑ དེར་བརྟེན་བོད་ཡིག་གི་ཚིག་
སྒྲུབ་ཀྱི་འགྲོ་སྟངས་ཐུན་མོང་མ་ཡིན་པ་གང་ཡིན་ལེགས་པར་ཤེས་པ་བོད་
ཡིག་འབྲི་ཀློག་གཉིས་ཀར་ཤིན་ཏུ་གལ་ཆེ་བའི་གནས་ཤིག་ཆགས་ཡོད༑
ལྷག་པར་བོད་ཡིག་ནང་རྩོམ་འབྲིའི་བྱ་བ་ལ་འཇུག་འདོད་པ་རྣམས་ཚིག་
སྒྲུབ་ཀྱི་སྤྱི་སྒྲོ མ་དང་ཚིག་སྒྲུབ་ཀྱི ་རི གས་མི་འདྲ་བ་ཇི་ཡོད་སོགས་
ཀྱི་གནས་ལ་གོམས་པ་ལེགས་པར་བསྟེ ན་ཏེ་བྱང་ཐུབ་པ་ཞིག་བྱུང་ན།
བོད་ཡིག་འབྲི་བའི་ཚེ་སྙན་ཆ་དོད་པ་ཙམ་དུ་མ་ཟད་བརྗོད་དོན་རྙོག་ཁྲ་
ཚ་པོ་ཡོད་པ་རྣམས་ཀྱང་བཤད་པ་གསལ་པོར་བགྱིད་ཐུབ་པའི་དགེ་མཚན་
ཡོད་པ་ཞུ་མི་དགོས༑



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 251
ཚིག་སྒྲུབ་ལའང་ནང་གསེས་ལ་ཚིག་སྦྱོར་བྱ་ཚུལ་གྱི་ཐོག་
ནས་དབྱེ་ན་རིགས་གསུམ་ཡོད་དེ།
༡ ཚིག་སྒྲུབ་རྐྱང་པ་དང་།
༢ ཟུང་སྦྲེལ་གྱི་ཚིག་སྒྲུབ་དང་།
༣ སྣེ་མང་ཚིག་སྒྲུབ་བཅས་སོ།།
༢-༡-༡
ཚིག་སྒྲུབ་རྐྱང་པ།
༈ དེ་ཡང་ཚིག་སྒྲུབ་རྐྱང་པ་ཞེས་པ་ནི། ཚིག་སྒྲུབ་དེའི་ནང་གཏམ་གྱི་བརྗོད་གཞིའམ་
ཚིག་སྒྲུབ་དེའི་ཁྱད་གཞི་གཅིག་གམ་ཟུང་སྦྲེལ་ལམ་ཚོགས་པ་གང་ཡིན་རུང་། ཁྱད་
གཞི་དེའི་ཁྱད་ཆོས་སུ་བྱ་ཚིག་གམ་མཇུག་སྡུད་ཀྱི་ཚིག་གཅིག་ལས་མེད་པ་ཞིག་
ལ་བྱའོ། །ཚིག་སྒྲུབ་དེ་རྣམས་ལ་ཁྱད་གཞིའམ་བརྗོད་གཞི་གཅིག་ལས་མེད་པ་སྟེ།
དཔེར་ན། མཁའ་འགྲོས་གཞས་བཏང་སོང་། ཞེས་པ་ལ་ཁྱད་གཞིའམ་བརྗོད་གཞི་ནི་
མཁའ་འགྲོ་རྐྱང་པ་དང་། དེ་བཞིན་དུ་ཁྱད་པར་ཡང་གཞས་བཏང་བ་སྟེ་བྱ་བ་གཅིག་
ཉིད་བརྗོད་པ་སྟོན་པས། ཚིག་སྒྲུབ་འདི་རིགས་ལ་བྱ་ཚིག་གམ་གནས་ལུགས་ཀྱི་
རང་བཞིན་བརྗོད་པའི་མཇུག་སྡུད་ཚིག་རེ་རེ་ལས་མ་བཏབ་པ་སོགས་ཀྱིས་སྟབས་
བདེ་བ་འབའ་ཞིག་ཡིན་པར་ལས་སླ་པོར་རྟོགས་ནུས༑ ཡང་ཚིག་སྒྲུབ་རྐྱང་པ་ལ།
ཁྱད་གཞི་གཉིས་སམ་མང་བའང་བཀོད་རུང་སྟེ། དཔེར་ན། མཁའ་འགྲོ་དང་།
ཏཱ་རཱ་དང་། པདྨ་གསུམ་ཞབས་བྲོ་འཁྲབ་ཀྱི་འདུག །ལྟ་བུའོ། །དེ་ལྟར་བོད་སྐད་



c
252 བོད་ཀྱི་བརྡ་སྤྲོད་ནག་ཊིཀ
.
ལ་བྱ་ཚིག་དང་མཇུག་སྡུད་ཀྱི་ཚིག་སྦྱོར་བའི་སྐབས། གཅིག་ཚིག་དང་མང་ཚིག་
སོགས་ཀྱི་ཁྱད་པར་ལས་སྐད་ཡིག་གཞན་ལྟར་ཡིག་གཟུགས་ལ་འགྱུར་བ་གཏང་མི་
དགོས་པས་ཚིག་སྒྲུབ་ཀྱི་ཁྱད་གཞིར་གཅིག་ཚིག་གམ་མང་ཚིག་གང་སྦྱར་ཡང་བྱ་
ཚིག་དང་མཇུག་སྡུད་ཀྱི་ཚིག་གི་གཟུགས་ལ་ཁྱད་པར་འབྱེད་མི་དགོས༑༣
༢-༡-༢
ཚིག་སྒྲུབ་ཟུང་སྦྲེལ།
༈ ཚིག་སྒྲུབ་ཟུང་སྦྲེལ་ཞེས་པ་ནི། ཚིག་སྒྲུབ་རང་མཚན་པ་གཉིས་མཚམས་
སྦྱོར་གྱི་ཕྲད་བཏབ་སྟེ་ཟུང་དུ་འབྲེལ་བའི་ཟུང་འབྲེལ་གྱི་ཚིག་སྒྲུབ་རྣམས་ལ་བྱའོ།།
ཚིག་སྒྲུབ་རང་མཚན་པ་ཞེས་པ་ཡང་ཁྱད་གཞི་དང་ཁྱད་ཆོས་གཉིས་ཀ་ཚང་ཞིང་།
ཚིག་སྒྲུབ་དེ་རང་རྐྱ་བར་ལོགས་སུ་བཀོད་དུ་རུང་བ་ཞིག་ལ་ཟེར༑ དཔེར་ན། ཏཱ་
རས་གཞས་བཏང་ལ། དོན་གྲུབ་ཀྱིས་ཞབས་བྲོ་འཁྲབ༈ མེ་ཏོག་ས་ལ་ལྷུངས་ཤིང་།
ཤ་བས་བཟས༑ ཁོ་བོས་བཤད་ཀྱི། ཁྱོད་ཉོན་ཅིག་ལྟ་བའོ། །ཏཱ་རས་གཞས་བཏང་།
ཞེས་པ་དང་། དོན་གྲུབ་ཀྱིས་ཞབས་བྲོ་འཁྲབ། ཅེས་པའི་ཚིག་སྒྲུབ་རང་མཚན་པ་
གཉིས་དང་། མེ་ཏོག་ས་ལ་ལྷུ ངས། ཞེས་པ་དང་། ཤ་བས་བཟས། ཞེས་པ་གཉིས་
ཡོད་པ་དང་། ཁོ་བོས་བཤད་ཀྱི་ཡིན། ཞེས་པ་དང་། ཁྱོད་ཉོན་ཅིག ཅེས་པའང་
ཚིག་སྒྲུབ་རང་མཚན་པ་གཉིས་ཡོད་ཚུལ་མཚུངས་སོ།།༤



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 253
༢-༡-༣
སྣེ་མང་ཚིག་སྒྲུབ།
s
༈ སྣེ་མང་ཚིག་སྒྲུབ་ཅེས་པ་ནི། ཚིག་སྒྲུབ་གཅིག་གི་ནང་དུའང་ཁྱད་གཞི་མིང་
ཚིག་གཅིག་གམ་གཅིག་ལས་མང་བར་དེ་དང་འབྲེལ་བའི་ཁྱད་ཆོས་དང་བྱ་ཚིག་
སོགས་ཀྱང་གཅིག་ལས་མང་བ་བཀོད་པ་སྟེ། ཚིག་སྒྲུབ་དེ ར་བརྗོད་བྱའི་དོན་སྣེ་
མང་པོ་ཡོད་པ་རྣམས་ལ་བྱའོ། །དཔེར་ན། ཁོ་བོ་ནི། ལོ་མང་གདན་སར་སློབ་
གཉེར་བགྱིས་པའི་བཀྲིན་ལས། རྒྱ་གར་གྱི་ལྟ་གྲུབ་རིག་པའི་གཞུང་དཔེར་ན།
མགོན་པོ་ཀླུ་སྒྲུབ་ཀྱི་རྩ་བ་ཤེས་རབ་ལྟ་བུ་ཀློག་པའི་ཚེ། སྐབས་སྟོབས་ཀྱི་བསྒྲུབ་
བྱ་ཞིག་ལ་རིགས་ལམ་བཀོད་པ་རྣམས་དེ་ཙམ་དཀའ་ངལ་མེད་པར་གོ་ཐུབ་ཀྱི་ཡོད།
ལྟ་བུའོ།།
༢-༡-༤
ཚིག་གི་སྡེ་སོ་སོར་ངོས་བཟུང་བའི་དཔེར་བརྗོད།
༈ ཞིབ་མོར་ རྣམ་འགྱུར་ དཔྱད་ བྱ་ཚིག་ ན་ རྐྱེན་ལྟོས་ཕྲད་ འདི་ལྟར་ མཚུངས་
གསལ་ ཡང་སྙམ་ བྱ་ཚིག སྟེ། མཚམས་སྦྱོར་ཕྲད། བོད་ཀྱི་ ཁྱད་ཚིག རྩོམ་རིགས་ མིང་
ཚིག་ ནང་ མཚམས་སྦྱོར་ཕྲད། མི་ཆོས་ཀྱི་ ཁྱད་ཚིག གནད་ མིང་ཚིག ཆེད་དུ་ རྣམ་
འགྱུར་ སྟོན་པའི་ ཁྱད་ཚིག བསླབ་བྱའི་རིགས་ མིང་ཚིག མང་ཙམ་ ཁྱད་ཚིག
ཞིག ཁྱད་ཚིག བཞུགས་པ་ བྱ་ཚིག་ རྣམས་ ཚིག་གྲོགས། གོང་དུ་ གནས་དུས་ཚིག
ཞུས་པ་ བྱ་ཚིག བཞིན་ མཚུངས་གསལ་ ཆོས་ལུགས་ཀྱི་ ཁྱད་ཚིག་ བལྟ་ཕྱོགས་ མིང་



254 བོད་ཀྱི་བརྡ་སྤྲོད་ནག་ཊིཀ
ཚིག་ ལ་ མཚམས་སྦྱོར་ཕྲད་ དམིགས་བསལ་ རྣམ་འགྱུར་ ལྟོས་མི་དགོས་པའི་ ཁྱད་ཚིག
རྩོམ་རིགས་ མིང་ཚིག་ དེང་ གནས་དུས་ཚིག་ སྐྱ་བོའི་ ཁྱད་ཚིག་ རིག་གནས་ མིང་
ཚིག་ སུ་ དེ་ཉིད་ཀྱི་ཕྲད་ གྲགས་པའི་ ཁྱད་ཚིག་ གྲས་ མིང་ཚིག སུ་ ལ་དོན་ཕྲད་ བརྩི་
བྱ་ཚིག་ ཆོག་པར་ རྒྱབ་སྣོན་བྱ་ཚིག་ ཁོ་བོས་ མིང་ཚབ་ མཐོང་ངོ༌ སླར་བསྡུ་བཏབ་པའི་བྱ་ཚིག
འདི་ནི་སྨྲ་སྒོའི་ལྡེ་མིག་རྩོམ་པ་པོས་སཱ་ར་བོད་ཀྱི་མཐོ་སློབ་ཏུ་དམིགས་བཀར་སློབ་
འཁྲིད་སྐྱོང་སྐབས་དཔེར་བརྗོད་དུ་བཀོད་པ་ཀམ་པུའི་ཊར་ནས་ཚན་བཤུས་བྱས་པ་
ཞིག་ཡིན། འདི་ན་གསལ་བའི་མིང་ཚིག་ནི་མིང་རྐྱང་ལ་གོ་དགོས་ཤིང་། དེ་བཞིན་
བྱ་ཚིག་ནི་བྱ་བ་དང་། ཁྱད་ཚིག་ནི་ཁྱད་ཆོས། རྣམ་འགྱུར་ནི་བྱ་བའི་ཁྱད་ཆོས།
གནས་དུས་ཚིག་ནི་དུས་སྟོན་པའི་ཚིག །རྒྱབ་སྣོན་བྱ་ཚིག་ནི་འཐུས་པ། ཆོག་པ།
དགོས་པ། ནུས་པ། ཐུབ་པ་ལྟ་བུ་བྱ་ཚིག་གཞན་ཞིག་ལ་བཏབ་སྟེ་བྱ་ཚིག་དེའི་
རྣམ་པ་མི་འདྲ་བ་མཚོན་པའི་ཕྱིར་བཀོད་པ་དང་། ཞེས་གསལ། ཚིག་གྲོགས་དང་།
མཚུངས་གསལ། རྐྱེན་ལྟོས་ཕྲད། མཚམས་སྦྱོར་ཕྲད་བཅས་ལ་ནི་གསལ་བཤད་
དགོས་པ་མ་མཆིས་སོ། །འདི་སྐོར་རྒྱས་པར་གཟིགས་འདོད་ན་སྨྲ་སྒོའི་ལྡེ་མིག་
ཏུ་གཟིགས་པར་འཚལ།།
༢-༢
སླར་བསྡུ།
༈ སླར་བསྡུའི་ངོ་བོ་ནི་གོང་དུ་བཤད་ཟིན། དེ་ཉིད་ལ་རྣམ་དབྱེ་བཞིན་དུ་འཇུག་
ཚུལ་བྱེ་བྲག་ཏུ་ངེས་གཟུང་བཤད་པ་བོད་འགྲེལ་སུམ་རྟགས་སུ་དཀོན་ནའང་དངོས་
དོན་ལག་ལེན་གྱི་ཁྲོད་དུ་ཕྲད་འདི་ཚོ་ནི་རྣམ་དབྱེ་ཐམས་ཅད་ཀྱི་རྗེས་སུ་འཇུག་པ་
ཡིན། དེང་སང་ཁ་སྐད་དུ་སླར་བསྡུའི་གོ་ས་དེ་ཕལ་ཆེར་ཡིན་དང་ཡོད། རེད་དང་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 255
འདུག་གིས་འཕྲོགས་པ་ལྟ་བུར་གྱུར། དཔེར་ན། སྟག་གོ་ཞེས་པར་སྟག་རེད་དང་།།
ང་འོ་ཞེས་པར་ང་ཡིན་དང་། ཁོང་ངོ་ཞེས་པར་ཁོང་རེད་ཅེས། །དེང་སང་འདི་
རིགས་འབྲི་བ་ཤིན་ཏུ་མང་། །ཞེས་པ་ལྟ་བུའོ། །ཕྲད་ཐམས་ཅད་ཀྱི་དང་ཐོག་ཏུ་
སླར་བསྡུ་འཆད་དགོས་པའི་རྒྱུ་མཚན་ཐད་དེ་སྔ་སུམ་འགྲེལ་ཁག་ཏུ་མཐོང་རྒྱུ་མི་
སྣང་ནའང་ཕྱིས་སུ་སླར་བསྡུའི་ངོ་བོ་དང་དགོས་པ་རྒྱུ་མཚན་ཞེས་པའི་ཆེད་རྩོམ་
དེར་འཁོད་པ་དེ་ཉིད་ཁས་ལེན་དུ་རུང་བ་ཞིག་ཏུ་མངོན། དེ་ཡང་དེ་ཉིད་ལས།
སླར་བསྡུ་ཐོག་མར་བཤད་དགོས་པའི་རྒྱུ་མཚན་ལ། གཞི་ནས་སུམ་ཅུ་
པ་ནི་རྩ་བ་སྟེ་མདོ་ཡིན་པས་མདོའི་འགྲོས་ལྟར་འཆད་ན་འདི་དང་འབྲེལ་
བའི་རྒྱུ་མཚན་བཤད་དུ་ཡོད་ཀྱང་མང་བས་འཇིགས་ནས་རེ་ཞིག་བཞག་
སྟེ ༈ སྒྲ་པའི་ལུགས་ལྟར་ན་བཤད་བྱ་མང་ཉུང་གཉིས་ནས་ཉུང་བ་སྔོན་
དུ་བཤད་དགོས་པ། དེ་ཉིད་རྒྱུ་མཚན་ཡིན་པས་སླར་བསྡུ་ནི་བྱ་བའི་དོན་
ཅན་གྱི་ཕྲད་གཅིག་པུ་དེ་ཡིན་པས་བཤད་བྱའི་རྣམ་གྲངས་ཉུང་ཞིང་ཕྲད་
ལྷག་མ་རྣམས་ནི་བཤད་བྱའི་རྣམ་གྲངས་མང་བ་ཡིན་ནོ།།
སུམ་ཅུ་པར་ལ་དོན་དེ་ཉིད་རྣམ་དབྱེ་གཉིས་བཞི་བདུན་པ་བཅས་ལ་
འཇུག་པར་བསྟན་པའི་སྔ་རོལ་དེ་མ་ཐག་སླར་བསྡུ་བསྟན་པ་དེས་ཕྲད་
སྤྱི་ལ་མ་ཟད་དམིགས་བསལ་རྣམ་དབྱེ་དང་པོ་ཡིན་མིན་བརྗོད་པ་ནས་
ངོས་འཛིན་དགོས་པ་ཤེས་པའི་ཆེད་དུ་ཡིན།།
ཞེས་གསུངས། དེས་ན་སླར་བསྡུའི་སྒྲའི་སྦྱོར་ཚུལ་ཕྱིན་ཅི་མ་ལོག་པ་ཤེས་པར་
གྱུར་ན་དོན་གྱི་འཇུག་ཚུལ་ཤེས་པས་ཁྱབ་ཅེས་བཤད་ནའང་མི་འགྲིགས་པ་མེད་པ་
ལྟ་བུར་མངོན། རྒྱུ་མཚན་དེ་བས་ན་བོད་ཀྱི་བརྡ་སྤྲོད་ལ་སྦྱངས་པ་འགོ་འཛུགས་



256 བོད་ཀྱི་བརྡ་སྤྲོད་ནག་ཊི ཀཿ
བྱས་སོ་ཅོག་ནས་ཕྲད་འདིའི་འཇུག་པ་ལ་རྨོངས་པ་ནི་ཤེས་བྱ་ལ་མི་སྲིད་དོ་ཞེས་སྨྲ་
ནའང་དེ་ལ་བདེན་ཁ་ཡོད། སླར་བསྡུའི་ཕྲད་ཀྱིས་རྣམ་དབྱེ་དང་པོ་བསྟན་མིན་ཐད་
ཀྱི་འགྲེལ་བརྗོད་ནི་རྣམ་དབྱེ་དང་པོའི་སྐབས་སུ་བཤད་པར་བྱའོ།།
༢-༣
རྣམ་དབྱེ་བཤད་པ།
༈ དང་པོ་རྣམ་དབྱེའི་ངོ་བོ་ནི། བརྡ་སྤྲོད་བློ་གསལ་དགའ་སྟོན་ལས།
ངོ་བོ་དང་ཡུལ་དང་བྱ་བ་བྱེད་པ་བོ་དང་བྱེད་པ། ཁྱད་གཞི་དང་ཁྱད་ཆོས་
སོགས་གང་རུང་མ་འདྲེས་པར་སོ་སོར་རྣམ་པར་དབྱེ་བར་བྱེད་པས་ན་
རྣམ་དབྱེ་ཞེས་བརྗོད་དོ།།
ཞེས་གསལ། དེ་ཡང་ངོ་བོ་ཞེས་པས་མིང་གི་ངོ་བོ་ཙམ་བརྗོད་པ་སྟོན་པས་རྣམ་དབྱེ་
དང་པོ་མིང་གི་ངོ་བོ་ཙམ་སྟོན་ལ། ཡུལ་དང་བྱ་བ་ཞེས་པས་བྱ་བ་བྱེད་སའི་ཡུལ་
དང་དེ་ལ་བྱ་བ་བྱེད་པ་སྟོན་པས་ན་རྣམ་དབྱེ་གཉིས་པ་ལས་སུ་བྱ་བ་སྟོན་པ་ཡིན།
བྱེད་པ་པོ་དང་བྱེད་པ་ཞེས་པས་ལས་ཀ་གང་ཞིག་བྱེད་མཁན་དང་དེའི་ལས་ཀ་
གཉིས་སྟོན་པས་ན་རྣམ་དབྱེ་གསུམ་པ་བྱེད་སྒྲ་སྟོན་པ་ཡིན། ཁྱད་གཞི་དང་ཁྱད་
ཆོས་སོགས་ཞེས་པས་རྣམ་དབྱེ་བཞི་པ་དང་། ལྔ་པ། དྲུག་པ། བདུན་པ་བཅས་
སྟོན་པ་ཡིན།།
དེ་ཡང་། ཁྱད་གཞི་དང་ཁྱད་ཆོས་གཉིས་བཞི་པ་ལ་སྦྱར་བའི་སྐབས་སུ། །
དགོས་པ་བསྒྲུབ་སའི་གཞི་དང་དགོས་པ་བསྒྲུབ་པའི་ཆོས་གཉིས་སྟོན་པས་དགོས་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 257
ཆེད་སྟོན་པ་ཡིན། ལྔ་པ་ལ་སྦྱར་བའི་སྐབས་སུ། གང་ཞིག་གང་ལས་འབྱུང་
བའི་གཞི་དང་དེ་ལས་བྱུང་བའི་ཆོས་གཉིས་སྟོན་པས་འབྱུང་ཁུངས་སྟོན་པ་ཡིན།
དྲུག་པ་ལ་སྦྱར་བའི་སྐབས་སུ། འབྲེལ་གཞི་དང་འབྲེལ་ཆོས་གཉིས་སྟོན་པས་འབྲེལ་
སྒྲ་སྟོན་པ་ཡིན། བདུན་པ་ལ་སྦྱར་བའི་སྐབས་སུ། གནས་གཞི་དང་གནས་ཆོས་
གཉིས་སྟོན་པས་གནས་གཞི་སྟོན་པ་ཡིན། དེས་ན་གོང་གསལ་གྱི་དེས་ནི་རྣམ་དབྱེའི་
གོ་དོན་ཙམ་སྟོན་པར་མ་ཟད་ངོ་བོ་ཆ་ཚང་བ་སྟོན་པའི་ཆ་ནས་རྣམ་དབྱེའི་ངོ་བོར་
བཤད་ཡོད། སྤྱིར་བཏང་བློ་གསལ་དགའ་སྟོན་དུ་འདི་ཉིད་རྣམ་དབྱེའི་གོ་དོན་དང་
དེ་དག་གི་ངོ་བོ་བཤད་པའི་སྐབས་སུ་རྣམ་དབྱེ་རེ་རེའི་ངོ་བོ་ལོགས་སུ་བཤད་ཡོད།
རང་ཉིད་ཀྱི་བསམ་ངོ་ལ་ལྟོས་ནས་བཤད་ན་རྣམ་དབྱེ་རེ་རེ་ནས་ལོགས་སུ་བཤད་པ་
དེ་ནི་རྣམ་དབྱེ་དེ་དང་དེའི་ངོ་བོ་སྟོན་པ་མ་གཏོགས་རྣམ་དབྱེའི་ངོ་བོ་སྤྱི་ལྡོག་ནས་
སྟོན་པ་མ་ཡིན། གོང་གསལ་དེས་ནི་རྣམ་དབྱེ་སྤྱིའི་ངོ་བོ་སྟོན་པ་ཡིན། དེས་ན་འདི་
ཉིད་རྣམ་དབྱེའི་གོ་དོན་དུ་འཇོག་པ་ནི་ཤིན་ཏུ་ལེགས་པར་སེམས་སོ།། ..
༢-༣-༡
རྣམ་དབྱེ་དང་པོ།
༈ རྣམ་དབྱེ་དང་པོ་མིང་གི་ངོ་བོ་ཙམ་སྟོན་པ་ནི། སྒྲ་པའི་ལུགས་སུ་བྱས་ན་བོད་
བརྡའི་རྣམ་དབྱེའི་དང་པོ་དེ་ཉིད་རྣམ་དབྱེ ར་འཇོག་ཏུ་མི་རུང་། གང་ལགས་ཤེ་ན།
རྣམ་དབྱེའི་མཐའ་ཅན་ནི་ཚིག་གོ །རྣམ་དབྱེ་མེད་པ་ནི་མིང་ངོ༌། །ཞེས་གསུངས་
པའི་ཕྱིར། འོན་ཀྱང་བོད་ཀྱི་བརྡ་སྤྲོད་ལ་ལེགས་སྦྱར་ལས་མན་ངག་བླངས་ཡོད་
ནའང་སྐད་ཡིག་རང་མཚན་པ་ཞིག་ཡིན་པར་བརྟེན་སྒྲ་པའི་ལུགས་དེ་ཉིད་བཙན་



258 བོད་ཀྱི་བརྡ་སྤྲོད་ནག་ཊིཀཿ
ཐབས་སུ་སྦྱར་བ་ནི་དགོས་པ་ཆུང་བར་གཟིགས་ཏེ་སྔོན་གྱི་བརྡ་སྤྲོད་མཁན་པོ་
རྣམས་ཀྱིས་སྒྲ་པའི་ལུགས་དང་མཐུན་མིན་ཇི་ལྟར་ཡང་མིང་གི་ངོ་བོ་ཙམ་སྟོན་པ་
འདི་ཉིད་རྣམ་དབྱེ་དང་པོར་བཞག་ཡོད། དེ་ལས་ལྡོག་སྟེ་སྒྲ་པའི་ལུགས་དེ་ཉིད་
བཙན་ཐབས་སུ་སྦྱར་ཏེ་བོད་ཀྱི་སྐད་ཡིག་ཏུའང་ལེགས་སྦྱར་བཞིན་དུ་དགོས་པར་
སེམས་པ་གལ་ཏེ་ཡོད་ཚེ་ཞྭ་དཔེ་ལྷམ་ལ་བཀབ་པ་དང་གཉིས་སུ་མེད་པར་གྱུར།
དེས་ན་རང་ལུགས་སུ་རྣམ་དབྱེ་དང་པོའི་དཔེར་བརྗོད་ལ་མིང་ཐམས་ཅད་འཇོག་
ཏུ་རུང་། དཔེར་ན། ས་ཆུ་མེ་རླུང་། བཀྲ་ཤིས། བསྟན་འཛིན། དོན་གྲུབ། བོད།
རྒྱ་གར། རྒྱ་ནག །ཨ་མེ་རི་ཀ །གསེར་དངུལ་ཟངས་ལྕགས། ཤར་ལྷོ་ནུབ་བྱང་།
ཞེས་སོགས་ལྟ་བུའོ། །
འོན་ཀྱང་སླར་བསྡུའི་ངོ་བོ་དང་དགོས་པ་རྒྱུ་མཚན་ཞེས་པའི་ཆེད་རྩོམ་
དེ ར་བུམ་པ་དང་ཀ་བ་ལྟ་བུ་མིང་རྐྱང་རྣམས་དང་པོའི་མཐའ་ཅན་དུ་མི་འདོད་
ཅེས་རྣམ་དབྱེ་དང་པོ་མིན་པ་དང་། འདི་ནི་བུམ་པའོ། །བུམ་པ་དེ་གསེར་རོ།།
ལྟ་བུ་སླར་བསྡུའི་ཕྲད་ཀྱིས་བརྗོད་པར་འགྱུར་བ་ན་དང་པོའི་མཐའ་ཅན་ཡིན་ཞེས་
རྣམ་དབྱེ་དང་པོར་བཞག་ཡོད། འདི་ནི་སྒྲའི་ལུགས་བཙན་ཐབས་ཀྱིས་སྦྱར་བ་
མིན་པར་ཐབས་མཁས་ཀྱིས་བོད་བརྡའི་རྣམ་དབྱེ་དང་པོ་དེ་ལེགས་སྦྱར་གྱི་རྣམ་
དབྱེ་དང་པོ་དང་སྦྱོར་གང་ཐུབ་བགྱིས་པའི་རྩོལ་བ་ཞིག་ཏུ་མངོན། དེ་ཡང་ཆེད་
རྩོམ་དེ་ཉིད་ལས། །
བྱ་ལས་ཐ་དད་མེད་པའི་བྱ་ཚིག་ཅན་གྱི ས་བརྗོད་པའི ་རི གས་ནང་གི་
ཚིག་ནི་རྣམ་དབྱེ་དང་པོའི་མཐའ་ཅན་དུ་འགྱུར་ཏེ། དཔེར་ན། འཁོར་
ལོ་འཁོར། མྱུ་གུ་སྐྱེ་ལྟ་བུ་དང་། ཡང་བརྗོད་པའི་ནང་མིང་རང་མཚན་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 259
པ་བརྗོད་ནའང་རྣམ་དབྱེ་དང་པོའི་མཐའ་ཅན་དུ་འགྱུར་བ་དཔེར་ན།
བུམ་པའོ། །ཀ་བའོ། །ལྟ་བུ་སྟེ། དེ་བརྗོད་པར་འགྱུར་བ་སླར་བསྡུའི་ཕྲད་
ཀྱི་དབང་གིས་སོ། །དེ་བཞིན་མིང་དེ་རྣམ་དབྱེ་དང་པོའི་མཐའ་ཅན་ཡིན་ན།
མིང་གི་ཁྱད་ཆོས་དེ་དང་ཐ་དད་ཡོད་པར་བསྟན་ཆེད་དང་པོར་སྦྱར་
དགོས་པ། དཔེར་ན། མི་བཟང་པོ། སྤུ་བཟང་པོ། ལྟ་བུ་དང་། མིང་
ཚབ་ལའང་དེ་དང་འདྲ་བ། འདི་ནི་བུམ་པའོ། །བུམ་པ་དེ་གསེར་རོ།།
ལྟ་བུ། འདི་དག་ཀྱང་བརྗོད་པར་འགྱུར་བ་སླར་བསྡུའི་ཕྲད་ཀྱིས་ཡིན་ནོ།།
དེ་ལྟར་བརྗོད་པ་ལ་བརྟེན་ནས་རྣམ་དབྱེ་དང་པོ་ངེས་དགོས་པ་འཕྲོས་
དོན་ལ་འབྱུང་བ་འདིས། བརྗོད་པ་ནང་མེད་པའི་མིང་རང་འགའ་བ།
དཔེར་ན། བུམ་པ། ཀ་བ་ལྟ་བུའི་རིགས་ནི་དང་པོའི་མཐའ་ཅན་དུ་
མི་འདོད་ཅིང་ཚིག་ཀྱང་མིན་པའི་ཁྱད་པར་གསལ་བར་དབྱེ་དགོས་ཀྱི།
གཞན་དུ་ན་མིང་ཚིག་ནང་གསེས་ལ་ཁྱད་པར་སོང་ནས་སྒྲའི་ལུགས་ལས་ .
ཕྱི་རོལ་དུ་འགྱུར་བར་ཐལ་བའི་ཕྱིར་རོ།།༽
ཞེས་གསུངས་ཡོད། འདི་དང་ཕྱོགས་མཐུན་ཞིག་བྲ་ཏིའི་ཞལ་ལུང་དུ་ཡང་སྣང་
སྟེ ༑ རྣམ་དབྱེ་དང་པོ་དང་འབྲེལ་བའི་སླར་བསྡུ་བཤད་པ་ཞེས་གསུངས་པའི་ཕྱིར།
ཕྲད་ཀྱི་དང་པོ་སླར་བསྡུ་རྣམ་དབྱེའི་ཐོག་མ་དང་གཙོ་ཆེར་འབྲེལ་བར་བཤད་པ་དེ་
ཉིད་དོན་ཐོབ་ཀྱི་གོ་བ་བཟང་ཡང་རྟགས་འཇུག་གི་རྩ་བ་དང་སྦྱར་ན་མི་མཐུན་པ་ནི་
དེར་རྣམ་དབྱེ་བཤད་ཟིན་མཇུག་ཏུ་རྣམ་དབྱེ་མིན་པའི་ཕྲད་རྣམས་བཤད་སྐབས་
ཐོག་མར་སླར་བསྡུ་བྱུང་བའི་ཕྱིར། རྩ་བ་ལས། དེ་ཉིད་རང་གི་སྒྲ་མཐུན་པའི།།
ཆོས་དངོས་ལས་དང་བྱེད་པ་དང་། །སྦྱིན་དང་འབྱུང་ཁུངས་འབྲེལ་བ་དང་།།



260 བོད་ཀྱི་བརྡ་སྤྲོད་ནག་ཊཾ ཀཿ
གནས་དང་བོད་པའི་སྒྲ་ཡང་དྲང་། །ཞེས་པའི་མཇུག་ཐོགས་དེ་མ་ཐག་ཏུ།
གཞན་ཡང་སླར་བསྡུ་ལྷག་བཅས་དང་། །འབྱེད་སྡུད་བརྣན་དང་བདག་པོ་དང་།།
དགག་སྒྲུབ་རྒྱན་དང་དུས་ལའང་འཇུག །དེ་དག་སྔ་ཤུགས་འདྲེན་པས་འབྱུང་།
ཞེས་གསལ།།
མིང་ལ་དངོས་མིང་དང་བཏགས་མིང་སོགས་ཀྱི་དབྱེ་བའི་བཤད་པ་དེ་རིགས་
ནི་ཚད་མ་དང་བརྡ་སྤྲོད་ཀྱི་བརྗོད་བྱ་ཐུན་མོང་བ་ཡིན་ཅིང་། འདི་སྔོན་རྒྱས་བཤད་
དུ་བཤད་ཟིན། །འོན་ཀྱང་རྣམ་དབྱེ་དང་པོ་བཤད་པའི་སྐབས་སུ་ཞར་བྱུང་དུ་མིང་
ཚིག་ཡི་གེ་གསུམ་གྱི་ངོ་སྤྲོད་བཤད་པར་བྱ་བ་ལ། དང་པོ་མིང་ནི། ཁྱོད་གོ་བྱེད་ཀྱི་
ཡི་གེ་དུ་མ་འདུས་པ་མིང་གི་དོན། དཔེར་ན། ས་ཆུ་མེ་རླུང་ནམ་མཁའ་ལྟ་བུའོ།།
དེ་ཉིད་ལ་བཟང་ཞན་དང་ཆེ་ཆུང་མང་ཉུང་སོགས་ཀྱི་ཁྱད་ཆོས་སྦྱར་བ་གང་ཞིག་
ཕྲད་གང་རུང་ཞིག་དང་ཡང་ན་བྱ་ཚིག་གང་རུང་ཞིག་མ་སྦྱར་ན་ཚིག་གི་སྦྱོར་བ་ཙམ་
ལས་ཚིག་མཚན་ཉིད་པ་མི་ཆགས། དེ་སྔོན་བཤད་ཟིན་པ་ལྟར་ཚིག་མཚན་ཉིད་པ་ནི་
ཚིག་སྒྲུབ་ཅིག་ཡིན་དགོས་ཤིང་། དེ་ཡང་ཁྱད་གཞི་དང་ཁྱད་ཆོས་ཡོད་དགོས་པས་
མ་ཚད་བྱ་ཚིག་དངོས་དང་། ཡང་ན་བྱ་ཚིག་གི་ཚིག་གྲོགས་དང་ལྡན་པ་ཞིག་དགོས།
ཚིག་གི་སྦྱོར་བ་ཙམ་གྱི་མཚན་གཞི་ནི། དཔེར་ན། ས་མཁྲེགས་པོ། ཆུ་གཤེར་བ།
མེ་ཚ་པོ། རླུང་གཡོ་བ། ནམ་མཁའ་ཡངས་པ་ལྟ་བུའོ། །ཡི་གེ་ནི་མིང་ཚིག་
གཉིས་ཀྱི་རྩོམ་གཞིར་གྱུར་པའི་སྐད་ཀྱི་སྒྲ་གདངས་སམ། དེ་ཉིད་འབྲུར་ཆགས་
པ་བཅས་ལ་ཟེ ར་བ་གོང་དུ་རྒྱས་བཤད་བྱས་ཡོད། ངག་གི་ཕྲེང་བ་གཞན་ཞིག་
གི་ལམ་ནས་མིང་ཚིག་ཡི་གེ་གསུམ་བཤད་ན། ཡི་གེ་དུ་མ་འདུས་པ་ལས་མིང་།
མིང་དུ་མ་འདུས་པ་ལས་ཚིག་ཅེས་མངོན་པ་ནས་བཤད་པ་འདི་ཡང་བརྡ་སྤྲོད་དང་
མཐུན་པ་ཡིན།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 261
༢-༣-༢
རྣམ་དབྱེ་གཉིས་པ།
：
： ་ན
་
་ ，་
，
་
:.
：:
༈ རྣམ་དབྱེ་གཉིས་པ་ལས་སུ་བྱ་བ་ནི། ཡུལ་གང་ཞིག་ཏུ་བྱ་བ་བྱེད་པ་གཙོ་བོར་
སྟོན་པའི་ལ་དོན་ཅན་གྱི་རྣམ་དབྱེ་ཞིག་ལ་ཟེར་བ་ཡིན། དེ་ལ་བྱ་བའི་ཡུལ་དང་།
བྱ་བ་དུས་གསུམ་གང་རུང་དང་། ལ་དོན་གྱི་ཕྲད་གང་རུང་གཅིག་དགོས་པ་ཡིན།
རྣམ་དབྱེ་གཉིས་པ་དང་། བཞི་པ། བདུན་པ། དེ་ཉིད། ཚེ་སྐབས་བཅས་སུ་ལ་དོན་
གྱི་ངོ་བོ་དང་། གྲངས། ངེས་ཚིག །སྒྲའི་སྦྱོར་ཚུལ་རྣམས་གོང་དུ་བཤད་ཟིན་ཅིང་།
ད་ནི་དེ་དག་གི་དཔེར་བརྗོད་རིམ་པར་འགོད་དགོས་པ་ལས་དང་པོ་རྣམ་དབྱེ་གཉིས་
པའི་དཔེར་བརྗོད་ནི། རྗེ་བཙུན་མི་ལས་བྲག་ཕུག་ཏུ་སྒོམ་སྒྲུབ་བགྱིས། ནག་པང་དུ་
ཡི་གེ་བྲིས། བོད་གཞུང་གི་སྐུ་ཚབ་བོད་དུ་བསྐྱོད། རྡོ་རྗེ་གདན་དུ་མཆོད་མཇལ་
ཞུས། ཁབ་ཏུ ་སྐུད་པ་བརྒྱུས། གཤམ་དུ་གཟིགས། ནམ་མཁའ་རུ་བྱ་འཕུར།
ནམ་མཁར་བྱ་འཕུར། རྒྱ་གར་དུ་གནས་བསྐོརད། བལ་ཡུལ་དུ་ཚོང་བརྒྱབ།
བསམ་ཡས་སུ་མཆོད་མཇལ་ཞུས། ལྟ་བུ་ཡིན།།
སྐབས་འདིར་ངེས་པར་དུ་གསལ་བཤད་དགོས་པ་ནི་བྱ་བའི་ཡུལ་ཞེས་བྱ་
བ་དེ་ཡིན། དེ་ལ་སྐབས་འགར་ལས་དང་བྱ་ཡུལ་དོན་གཅིག་ཅེས་པའང་ཡོད།
སྐབས་འགར་ལས་དང་བྱ་བ་དོན་གཅིག་མིན་པ་དེ་འདྲའང་ཡོད། དཀའ་གནད་
གསལ་བའི་མེ་ལོང་དུ། ལས་དང་བྱ་ཡུལ་དོན་གཅིག་སྟེ། །ཞེས་པ་དང་། ལས་
གང་ཞིག་ལ་བྱེད་པ་པོ། །ཞེས་པ་དང་། གཞན་ཡང་བྱ་བྱེད་ལས་གསུམ་སོགས་
ཀྱི་ལས་དང་བྱ་བའི་ཡུལ་གཉིས་པོ་དོན་གཅིག་ཡིན་མིན་བཤད་པར་བྱ་བ་ལ།
ལས་དང་བྱ་ཡུལ་དོན་གཅིག་སྟེ། །ཞེས་པའི་ལས་དེ་ནི་བྱ་བ་བྱེད་ས་དང་བྱ་རྒྱུ་



262 བོད་ཀྱི་བརྡ་སྤྲོད་ནག་ཊིཀ
གཉིས་ཡོད་པ་ལས་བྱེ ད་ས་དེ ར་གོ་བའི་ཆ་ནས་བྱ་ཡུལ་དང་དོན་གཅིག་ཡིན།
དཔེར་ན། དེབ་ཏུ་བྲིས། ལྟ་བུར་མཚོན་ན། འབྲི་ས་དེ་ནི་དེབ་ཡིན་ལ། འབྲི་
རྒྱུ་རི་མོའམ་ཡི་གེ་གང་ཡིན་གསལ་ཆ་མེད་པའི་ཆ་ནས་བྱ་ཡུལ་འབྲི་ས་དེ ར་
ལས་ཞེས་པའི་ཐ་སྙད་བེད་སྤྱོད་བྱེད་པ་ཡིན། གཞུང་འགར་ལས་ལ་དངོས་ཡུལ་
དང་གཞི་ཡུལ་ཞེས་གཉིས་ཕྱེས་ཤིང་གཞི་ཡུལ་ནི་རྣམ་དབྱེ་གཉིས་པའི་ལས་སམ་
བྱ་ཡུལ་དེ་ཡིན་ཞིང་དངོས་ཡུལ་ནི་རྟགས་ལས་སམ་གཞན་གྱི་བྱ་ཡུལ་དེ་ཡིན།
དེ་ལ་ཡང་ལས་ཀྱི་ཐ་སྙད་འཇུག།
རྣམ་དབྱེ་གཉིས་པའི་མིང་དུ་ལས་སུ་བྱ་བ་ཞེས་པའི་ལས་དེའང་འདིར་བསྟན་
བྱ་ཡུལ་ཁོ་ན་ལ་གོ་བ་ཡིན། གལ་ཏེ་གོང་གསལ་དཔེར་བརྗོད་དུ་དེབ་ཏུ་རི་མོ་
དེ་ཉིད་བདག་གཞན་གཉིས་སུ་ཕྱེ་བའི་གཞན་དེ་ཡིན། འདི་ལ་དངོས་ཡུལ་ཟེར།
དེས་ན་རི་མོ་དེ་ནི་བྱ་ཡུལ་ཡིན་པ་གང་ཞིག་དངོས་ཡུལ་དེ་ཡིན་ཅིང་གཞི་ཡུལ་
དེ ་མིན། འདི་ལ་རྟགས་ལས་ཀྱང་ཟེ ར་ཞིང་དཔེར་ན་བྲི་བྱའི་རི་མོ་ལྟ་བུའོ།།
དེབ་དེ་ནི་གཞི་ཡུལ་ཡིན་པའི་ལས་སམ་བྱ་ཡུལ་དེ་ཡིན། དེ ར་ངེས་པར་དུ་ལ་
དོན་གྱི་ཕྲད་དགོས་པ་ཡིན། དངོས་ཡུལ་ཡིན་པའི་ལས་དེ་ཡིན་ན་ལས་དེ་དང་ཕྱི་
མ་བྱ་ཚིག་གཉིས་ཀྱི་བར་ན་ལ་དོན་གྱི་ཕྲད་ནམ་ཡང་མི་ཐོབ། དབྱིན་ཇིའི་བརྡ་
སྤྲོད་དང་སྒོ་བསྟུན་ནས་བཤད་པ་ཡིན་ན། དངོས་ཡུལ་ལ་བྱ་ཡུལ་ཐད་ཀར་དང་།
གཞི་ཡུལ་ནི་བྱ་ཡུལ་ཐད་ཀར་མ་ཡིན་པ་དེ་ལ་གོ་བ་ཡིན།།
ས་ལ་སྡོང་པོ་བཙུགས་ཞེས་པ་ལ་མཚོན་ན། དངོས་ཡུལ་ནི་སྡོང་པོ་དང་། ས་ནི་
གཞི་ཡུལ་ཡིན། སྡོང་པོ་བཙུགས་ལྟ་བུ། དངོས་ཡུལ་སྡོང་པོ་དང་། བྱ་ཚིག་བཙུགས་
ཀྱི་བར་ལ་སྒྲས་མཚམས་སྦྱོར་བྱེད་མི་དགོས་པ་རང་ཤུགས་ཀྱིས་བྱུང་བ་ཡིན།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 263
ངག་གི་བརྗོད་པ་གཞན་ཞིག་གི་ལམ་ནས་བཤད་ན། བྱ་ཡུལ་ཐད་ཀར་དང་བྱ་
ཚིག་གཉིས་ཀྱི་བར་ན་ལ་དོན་གྱི་ཕྲད་མི་ཐོབ་ཅིང་། བྱ་ཡུལ་ཐད་ཀར་མ་ཡིན་པ་
དང་བྱ་ཚིག་གི་བར་ན་ངེས་པར་དུ་ལ་དོན་གྱི་ཕྲད་ཐོབ་པ་ཡིན། དཔེར་ན། རི་མོ་
བྲིས། དེབ་ཏུ་རི་མོ་བྲིས། དགོན་པ་ཕྱག་བཏབ། བསམ་ཡས་སུ་དགོན་པ་བཏབ།
བག་ལེབ་བཟོས། ཐབ་ཚང་དུ་བག་ལེབ་བཟོས། ཞེས་སོགས་ལྟ་བུའོ། །ལས་
གང་ཞིག་ལ་བྱེད་པ་པོ། །ཞེས་པའི་ལས་འདི་ནི་བྱ་ཚིག་སྤྱི་ཙམ་པ་ལ་གོ་བ་ཡིན།
དེའི་དབང་གིས་འདི ར་བསྟན་གྱི་ལས་འདི་ལ་བྱེད་པོ་གཞན་དང་དངོས་སུ་འབྲེལ་
མ་འབྲེལ་དང་དུས་གསུམ་གར་ཡོད་པ་ཡིན། བྱ་བྱེད་ལས་གསུམ་གྱི་ལས་འདི་ནི་
བྱེད་པོ་གཞན་དང་དངོས་སུ་འབྲེལ་བའི་བྱ་ཡུལ་ཡིན་པའི་དངོས་པོ་གཞན་དེ་ཡིན།
དཔེར་ན་བསྒྲུབ་བྱ་དང་གཅད་བྱ་ལྟ་བུའོ། །རི་མོ་བྲིས་དང་། དེབ་ཏུ་རི་མོ་བྲིས།
ཤ་ཟ་དང་། ཟ་ཁང་དུ་ཤ་ཟ། ལམ་བཟོས་དང་། ལྷ་སར་ལམ་བཟོས། ས་རྐོ་དང་།
ཞིང་དུ་ས་རྐོ་བཅས་ཀྱི་དཔེར་བརྗོད་སྔ་མ་སྔ་མ་རྣམས་ནི་བྱ་ཡུལ་ལ་བྱེད་པའི་ ，
ཕྱོགས་ཀྱི་ཤུགས་རྐྱེན་ཐེབས་པའི་བྱ་བ་དང་། ཡུལ་གྱི་བར་དང་། བྱ་ཡུལ་རིལ་
པོར་བྱ་བ་བྱེད་པའི་བྱ་བ་དང་ཡུལ་གྱི་བར་ལ་ལ་དོན་གྱི་ཡི་གེ་མི་འཇོག་ཅེས་དོར་
ཞིས་བཤད་པ་ནི་བདག་གཞན་གཉིས་སུ་ཕྱེ་བའི་གཞན་མཚོན་པར་བྱེད་པའི་བྱ་
ཡུལ་ལ་གོ་བ་ཡིན།། །
དེ ས་ན་དངོས་ཡུལ་དང་བྱ་ཚིག་གི་བར་ན་ལ་དོན་གྱི་ཕྲད་མེད། དཔེར་
བརྗོད་ཕྱི་མ་ཕྱི་མ་རྣམས་ནི་བྱ་ཡུལ་གྱི་ཆ་ཤས་ཤིག་ལ་བྱ་བ་བྱེད་པའི་བྱ་བ་དང་།
ཡུལ་གྱི་བར་ལ་ལ་དོན་གྱི་ཡི་གེ་འཇོག་དགོས་པ་ཡིན་ནོ། །ཞེས་དོར་ཞིས་བཤད་པ་
ནི་རྣམ་དབྱེ་གཉིས་པར་གྱུར་པའི་བྱ་ཡུལ་དང་བྱ་བ་གཉིས་ཀྱི་བར་ན་ལ་དོན་ཞུགས་
པའི་དོན་ཡིན། བཤད་པ་འདི་ཙམ་གྱི་དབང་དུ་བྱས་ན་དངོས་ཡུལ་དང་བྱ་ཚིག་གི་



264 བོད་ཀྱི་བརྡ་སྤྲོད་ནག་ཊིཀ
བར་ན་ལ་དོན་མི་ཐོབ་པ་དང་། འབྲེལ་ཡུལ་ལམ་གཞི་ཡུལ་དང་བྱ་ཚིག་གི་བར་ན་ལ་
དོན་ཐོབ་པ་ངེས་པ་ལྟ་བུར་སྣང་ཡང་འདི་ལྟར་ངེས་པ་མིན་ཏེ་གཟུགས་ལ་བལྟ་དང་།
སྒྲ་ལ་ཉན་པའི་དཔེར་བརྗོད་རྣམས་སུ་དངོས་ཡུལ་དང་བྱ་ཚིག་བར་ན་ལ་དོན་གྱི་
ཕྲད་དགོས་པ་ཡིན། དེབ་ཏུ་རི་མོ་བྲིས་ལྟ་བུའི་བྱ་ཡུལ་དེ བ་འབྲེལ་ཡུལ་ཡིན་
པར་བཤད་པ་དང་། གཟུགས་ལ་བལྟ་ལྟ་བུའི་བྱ་ཡུལ་གཟུགས་དངོས་ཡུལ་ཡིན་
པར་བཤད་པ་འདི་ཉིད་ཇི་ལྟར་ཁས་བླང་དུ་རུང་ངམ་ཞེ་ན། བཤད་པར་བྱ་སྟེ།
དངོས་ཡུལ་ནི་དངོས་པོ་གཞན་མཚོན་པར་བྱེད་པའི་བྱ་ཡུལ་ལ་གོ་བ་ཡིན་པས་ན་
དེབ་ཏུ་རི་མོ་བྲིས་ལྟ་བུའི་དངོས་པོ་གཞན་ནི་བྲི་བྱའི་རི་མོ་ཡིན་པ་ལས་དེ བ་མིན་
པས་དེབ་དངོས་ཡུལ་མིན་པ་ཤེས་ཐུབ། གཟུགས་ལ་བལྟ་ལྟ་བུའི་དངོས་པོ་གཞན་
ནི་བལྟ་བྱའི་གཟུགས་ཡིན་པས་གཟུགས་དང་བལྟ་ཡི་བར་ན་ལ་དོན་ཡོད་ཀྱང་དངོས་
ཡུལ་ལས་འབྲེལ་ཡུལ་མིན་པ་ཤེས་ཐུབ། ད་དུང་ལས་ཀྱི་སྐོར་ལ་རྟགས་འཇུག་གི་
སྐབས་སུ་མང་དུ་བཤད་པར་བྱའོ། །དེས་ན་བརྡ་སྤྲོད་དུ་བཤད་པའི་མཚན་ཉིད་
རྣམས་ཚད་མ་ནས་གསུངས་པའི་མཚན་ཉིད་དང་གཅིག་པ་གཅིག་རྐྱང་མིན་པར་
བསམ་ན་གོ་བདེ་བ་ཡོད། ཚད་མའི་མཚན་ཉིད་ལ་མཚན་མཚོན་ཁྱབ་པ་སྒོ་བརྒྱད་
ཀྱི་འབྲེལ་བ་དགོས་ཀྱང་སྔ་མར་དེ་འདྲ་རང་མི་དགོས་པར་བསམ་ན་གཞུང་དོན་
བདེ་བླག་ཏུ་རྟོགས་པ་ལ་འབྱོར་རོ།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 265
3-2-3
རྣམ་དབྱེ་གསུམ་པ།
༈ རྣམ་དབྱེ་གསུམ་པ་བྱེད་སྒྲའི་ངོ་བོ་ནི། བྱེད་པ་པོ་ཞིག་གིས་བྱ་བ་བྱེད་པ་
གིས་སོགས་ལྔ་པོ་གང་རུང་གིས་སྟོན་པའི་ཨི་ལྡན་གྱི་རྣམ་དབྱེ་ཞི ག་ལ་བྱེད་སྒྲ་
ཟེར། རྩ་བ་ལས། དེ་དག་ཨི་སྦྱར་འབྲེལ་བའི་ས། །དེ་ཉིད་ལ་ནི་བཅུ་པ་སྦྱར།།
བྱེད་པ་པོ་རུ་ཤེས་པར་བྱ། །ཞེས་སོ། །དེ་ལ་བྱེད་པ་པོ་དང་། གསུམ་པའི་ཕྲད།
བྱ་བ་བཅས་གསུམ་ཚན་ཞིག་ཚང་དགོས་པ་ཡིན། དཔེར་ན། ཁྱབ་འཇུག་གིས་
སྟོབས་ལྡན་བསླུས། ལྷ་དབང་གིས་རྟག་ཏུ་ངུ་བརྟགས། ང་ཕོད་ཀྱིས་གོ་ལག་རྩིས་
སྤྲད། བརྒྱ་བྱིན་གྱིས་བཤོལ་མེད་མར་འདོད་ལོག་སྤྱད། དགེ་བཤེས་ཤེས་རབ་ཀྱིས་
དཀོན་རིགས་ཕྱོགས་བསྒྲིགས་བྱས། མགོན་པོ་མི་ཕམ་གྱིས་ཕྱི་རྒོལ་ཕམ་པར་མཛད།
མི་འགའ་ཡིས་གཏམ་བཤད་བྱས། མི་འགའ་འིས་གཏམ་བཤད་བྱས། མི་འགས་
གཏམ་བཤད་བྱས། འཕགས་པ་ཉེ་བར་འཁོར་གྱིས་འདུལ་བའི་སྡེ་སྣོད་བསྡུས།
དགེ་འདུན་ཆོས་འཕེལ་གྱིས་རྒྱལ་རབས་དེབ་ཐེར་དཀར་པོ་བརྩམས། སངས་
རྒྱས་ཀྱིས་བདེན་བཞིའི་ཆོས་འཁོར་བསྐོར། མེས་པོ་ཚངས་པས་གདོང་བཞི་སྤྲུལ།
ཞེས་པ་ལྟ་བུའོ།།
ཡང་དཀའ་གནད་གསལ་བའི་མེ་ལོང་དུ་བྱེད་སྒྲ་ལ་ཉེ་རྒྱང་གི་སྐོ ར་ཞིག་
བཤད་ཡོད་པ་དེ ་ཡང་ལས་དང་པོ་བ་རྣམས་ལ་ཅུང་ཟད་རྙོ ག་འཛིང་ཞིག་ཏུ་
སྣང་ནའང་རྩ་བའི་བྱེད་སྒྲ་ལས་མ་འདས། བྱེད་སྒྲ་ཉེ་བའི ་དཔེ ར་བརྗོ ད་དུ།
བཀྲ་ཤིས་ཀྱིས་བྲིས། ལྟ་བུ་དང༌། བྱེད་སྒྲ་རྒྱང་བའི་དཔེར་བརྗོད་དུ། བཀྲ་ཤིས་
ཀྱིས་དུས་ཡུན་རིང་མོ་ཞིག་གི་རྗེས་དེབ་མཐུག་པོ་གཅིག་གི་ནང་དུ་རང་གི་འཆར་



266 བོད་ཀྱི་བརྡ་སྤྲོད་ནག་ཊིཀ
སྒོ་རྣམས་གསལ་པོར་བྲིས། ལྟ་བུའོ། །དེ་ཡང་བྱེད་སྒྲ་ཉེ་བའི་དཔེར་བརྗོད་དུ།
བྱེད་སྒྲའི་ཕྲད་ཀྱི་རྗེས་ཐོགས་ཉིད་དུ་བྱ་ཚིག་འབྱུང་ཞིང་། ཡང་ན་དེ་དང་ཤིན་
ཏུ་ཉེ་བར་དགོས་པ་ཡིན། བྱེད་སྒྲ་རྒྱང་བའི་དཔེར་བརྗོད་དུ། བྱེད་སྒྲའི་ཕྲད་དང་
བྱ་ཚིག་དབར་ཚེག་བར་མང་པོས་བར་དུ་ཆོད་པ་ཞིག་ཡོད་པ་ཡིན། གཞན་ཡང་།
མཐའ་རྟེན་ས་ཅན་གྱི་ཨི་ལྡན་གྱི་ཕྲད་ཡིན་ཞིང་། བྱེད་སྒྲ་མིན་པ་དེ་འདྲ་ཡང་མང་
པོ་ཡོད། དཔེར་ན། བརྡ་སྤྲོད་བློ་གསལ་དགའ་སྟོན་ལས།
རིམ་གྱིས་གྲུབ། ལྷུན་གྱིས་གྲུབ། རང་བཞིན་གྱིས་གྲུབ་ལྟ་བུ་གྲུབ་ཚུལ་
གྱི་རྣམ་པ་སྟོན་པའི་ཕྲད་ཙམ་དང་། ཁྲ་ལམ་གྱིས་མཐོང་། ལྟ་བུ་མཐོང་
ཚུལ་གྱི་རྣམ་པ་སྟོན་པའི་ཕྲད་ཙམ་དང་། ཡུད་ཀྱིས་སོང་། སྐད་ཅིག་
གིས་སོང་། ལྟ་བུ་མྱུར་ཚད་སྟོན་པའི་ཕྲད་ཙམ་དང་། དེ་ལྟར་གྱིས་ཤིག་
ལྟ་བུ་སྐུལ་ཚིག་སྟོན་པའི་ཕྲད་ཙམ་ལས་གསུམ་པ་མིན་ནོ།།༩
ཞེས་བཀོད་ཡོད། གཞན་ཡང་། བསམ་གྱིས་མི་ཁྱབ་དང་། སྒོར་གཅིག་གིས་
དེ་ལས་རིན་གོང་ཆེ། དྲུང་ཆེས་གཙོས་པའི་ཚོགས་མི་རྣམས། ཚིག་སྐམ་སྟོང་
བཤད་ཀྱིས་འཐེ ན་འཁྱེ ར་བྱེད་པ་སོགས་བྱེད་སྒྲ་མིན་པ་ད་དུང་མང་པོ་ཡོད།
སྤྱིར་བཏང་བྱེད་འབྲེལ་གྱི་དོན་གྱི་འཇུག་ཚུལ་ཤིན་ཏུ་དཀའ་བར་ངོས་འཛིན་བྱེད་
ཀྱི་ཡོད་པར་མ་ཟད་བདེན་པ་ཡང་ཡིན། འོན་ཀྱང་ཞིབ་མོར་དཔྱད་ན་བྱེད་འབྲེལ་
དངོས་དེའི་བེད་སྤྱོད་དེ་ཙམ་དཀའ་བ་མིན། དཀའ་བའི་གནད་བྱེ་བྲག་ཏུ་སྟོན་པ་དེ་
ནི་བྱེད་སྒྲ་དངོས་མིན་ལ་སྒྲུབ་ཚུལ་སོགས་སྟོན་པའི་ཨི་ལྡན་གྱི་ཕྲད་ས་མཐའ་ཅན་
རྣམས་གནས་སྐབས་གང་དུ་འབྲི་དགོས་པ་དེ་ཡིན། གནད་འདི་ལ་རང་རེས་ཡིད་
གཟབ་དགོས་པ་ཡིན། བཀྲ་ཤིས་ཀྱི་ཞྭ་མོ་ཞེས་པའི་ཀྱི་སྒྲ་ལ་མཐའ་རྟེན་མེད་པ་དང་།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 267
བཀྲ་ཤིས་ཀྱིས་ཁ་འདོན་བྱེད་ཅེས་པའི་ཀྱིས་སྒྲ་ལ་མཐའ་རྟེན་ཡོད་པ་ནི་བརྡ་སྤྲོད་
ལ་ཅུང་ཟད་དོན་གཉེར་ཡོད་པ་རྣམས་ཀྱིས་ནོར་འཁྲུལ་བྱེད་མི་སྲིད། དེ་བཞིན་
རྒྱུ་མཚན་སྟོན་པའི་བྱེད་སྒྲ་ཡང་ཕྲད་ཀྱི་དབང་དུ་བྱས་ན། གསུམ་པའི་ཕྲད་དང་
གཉིས་སུ་མེད། འོན་ཀྱང་འདི་རིགས་ཀྱིས་རྒྱུ་མཚན་སྟོན་པ་མ་གཏོགས་རྣམ་
དབྱེ་གསུམ་པ་སྟོན་གྱི་མེད་པས་ན་བྱེད་པ་པོ་འདི་རེད་ཅེས་ཟུར་དུ་གདོན་རྒྱུ་མེད།
གཞན་ཡང་། ཤེས་རབ་ལྡན་པས་ཉེས་པ་དག །སེལ་བར་ནུས་ཀྱི་བླུན་པོས་མིན།།
ནམ་མཁའ་ལྡི ང་གིས་གདུག་ཅན་སྦྲུལ། །གསོད་པར་ནུས་ཀྱི་ཁྭ་ཏས་མིན། །ཞེས་
པའི་ཚིགས་བཅད་ལ་གཞིགས་ན་བྱེད་སྒྲ་བཞི་དང་འབྲེལ་སྒྲ་མིན་པའི་ཀྱི་སྒྲ་གཉིས།
བྱ་བ་གཉིས་ལས་དངོས་སུ་མ་བྲིས་ཀྱང་དོན་གྱིས་བྱ་བ་བཞི ར་གོ་ཐུབ་པ་ཡིན།།
༢-༣-༤
རྣམ་དབྱེ་བཞི་པ།
༈ རྣམ་དབྱེ་བཞི་པ་དགོས་ཆེད་ཀྱི་ངོ་བོ་ནི། དངོས་བསྟན་དགོས་པ་ཞིག་གི་
ཆེད་དུ་བྱ་བ་བྱེད་པའི་ལ་དོན་ཅན་གྱི་རྣམ་དབྱེ་ཞི ག་ལ་དགོས་ཆེ ད་ཟེ ར་རོ།།
བྱ་ཡུལ་དུ་བྱ་བ་བྱེད་པ་ཙམ་སྟོ ན་པ་ཡིན་ན་ནི་གོང་དུ་བཤད་ཟིན་པ་ལྟ ར་རྣམ་
དབྱེ་གཉིས་པའོ། །བཞི་པའི་དཔེར་བརྗོད་ནི། ཚོགས་གསོག་ཏུ་སྒྲིབ་པ་སྦྱངས།
རྔ་བརྡུང་དུ་ཆོས་གཡོག་ཕེབས། སྲི་གཅོད་དུ་རིམ་གྲོ་བགྱིས། སྲོག་གཅོད་དུ་བཤན་
པ་གླས། སྲི་མནོན་དུ་རིམ་གྲོ་བགྱིས། མངོན་ཤེས་ཐོབ་ཏུ་ཏིང་འཛིན་བསྒོམས།
ལྷ་བསྒོམ་དུ་རྩེ་གཅིག་མཉམ་པར་བཞག །ཐུགས་དགའ་རུ ་བྱ་དགའ་སྦྱིན།
ལུག་འདི་ཚེ་ཐར་དུ་སྲོག་བླུ་གཏོང་བར་བྱེད། རིག་པ་འཕེལ་དུ ་དྷི ་བསགས།



268 བོད་ཀྱི་བརྡ་སྤྲོད་ནག་ཊཾ ཀཿ
བློ་གྲོས་རྒྱས་སུ་གདམས་ངག་སྩལ། གཏམ་སྨྲ་རུ་སོང་། ཞེས་པ་ལྟ་བུའོ། །རྣམ་
དབྱེ་གཉིས་པ་དང་བཞི་པའི་བར་གྱི་རྩོད་པ་ཡོང་སའི་གཞི་གཉིས་ནི་ལེགས་སྦྱར་གྱི་
རྣམ་དབྱེ་དང་བོད་ཀྱི་རྣམ་དབྱེ་བར་གྱི་འབྲེལ་བ་ལ་རྟོག་དཔྱོད་ཚུལ་བཞིན་མ་བྱས་
པ་དང་། བརྡ་སྤྲོད་སྨྲ་བ་པོ་རྣམས་ཀྱིས་རྣམ་དབྱེ་གཉིས་པ་དང་བཞི་པ་སོ་སོར་མཚན་
ཉིད་ཐ་དད་དུ་བཞག་པ་བཅས་ལ་བརྟེན་ནས་བྱུང་བའོ།།
༢-༣-༤
རྣམ་དབྱེ་ལྔ་པ།
༈ རྣམ་དབྱེ་ལྔ་པ་འབྱུང་ཁུངས་ཀྱི་ངོ་བོ་ནི། འབྱུང་གཞི་དང་བྱུང་ཆོས་བར་ན་
ནས་ལས་གང་རུང་གི་ཕྲད་ཡོད་པ་དེ་ལ་རྣམ་དབྱེ་ལྔ་པ་འབྱུང་ཁུངས་ཟེར་བ་ཡིན།
ནས་ལས་གཉིས་སྒྲུབ་སྟངས་ནི་སུམ་ཅུ་པ་ལས། རྗེས་འཇུག་ཡི་གེ་བཅུ་པོ་ཡི།།
བཞི་པ་དགུ་པ་ལ་བཅུ་པ། །སྦྱར་་་་་ཞེས་མཐའ་རྟེན་བཅུ་པོ་ལས་བཞི་པ་ན་ཡིག་
དང་དགུ་པ་ལ་ཡིག་གཉིས་ལ་བཅུ་པ་ས་ཡིག་སྦྱར་བས་ནས་དང་ལས་ཞེས་གྲུབ་པ་
ཡིན། ནས་ལས་གཉིས་ཀྱི་དོན་གྱི་འཇུག་ཚུལ་ནི། དེ་ཉིད་ལས། །
་༌་༌་འབྱུང་ཁུངས་ས་ཡིན་ཏེ། །དགར་དང་སྡུ ད་པའང་དེ་བཞིན་ནོ།།
ཞེས་འབྱུང་ཁུངས་དང་དགར་སྡུད་ལ་འཇུག་པ་ཡིན། དེ་ཡང་། འབྱུང་གཞིའི་
གནས་སྐབས་སུ་བྱུང་ཆོས་ཡོད་ཅིང་། འབྱུང་གཞི་ལས་ལོགས་སུ་བྱུང་ཆོས་
བཏོན་པར་ནུས་པའི་རིགས་ཅན་གྱི་དཔེར་བརྗོད་ལ་རྣམ་དབྱེ་ལྔ་པ་དངོས་དང་།
འབྱུང་གཞིའི་གནས་སྐབས་སུ་བྱུང་ཆོས་མི་སྣང་ཞིང་། བྱུང་ཆོས་ཀྱི་གནས་
སྐབས་སུ་འབྱུང་གཞི་མི་སྣང་བ། འོན་ཀྱང་བྱུང་ཆོས་དེ་འབྱུང་གཞི་ལས་བྱུང་བའི་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 269
རིགས་ཅན་གྱི་དཔེར་བརྗོད་ལ་རྣམ་དབྱེ་ལྔ་པ་ཆ་འདྲ་བའམ་ཙམ་པོ་བ་ཟེར་བ་ཡིན།
དེ་ལྟར་ཡིན་པ་ཡང་མུ་ཏིག་ཕྲེང་མཛེས་ལས། །
ཆོས་གང་ཞིག་བྲལ་བའམ་བྱུང་བ་སྟོན་དུ་མཚུངས་པར་འཇུག་པས་
གཞུང་གཞན་དུ་རྣམ་དབྱེ་ལྔ་པ་ཞེས་བཤད་པ་འབྱུང་ཁུངས་ཀྱི ་ས་
ཡིན་ནོ།།༡༠
ཞེས་བྲལ་བ་ཞེས་པ་འབྱུང་གཞི་ལས་བྱུང་ཆོས་བཏོན་པའི་དོན་དུ་གོ་བ་ཡིན།
དང་པོའི་དཔེར་བརྗོད་དུ། བ་ལས་འོ་མ། བ་ནས་འོ་མ། རྒྱ་མཚོ་ལས་ནོར་བུ།
རྒྱ་མཚོ་ནས་ནོར་བུ། མཁས་པ་ལས་རིག་པ། མ་ལས་བུ། ལྟ་བུའོ། །གཉིས་པའི་
དཔེར་བརྗོད་དུ། ས་བོན་ལས་མྱུ་གུ །གྲོ་ནས་གྲོ་ཞིབ། གྲོ་ཞིབ་ནས་བག་ལེབ།
ལྟ་བུའོ། །དཔེར་བརྗོད་འདི་རིགས་ལ་སྨྲ་སྒོར་རྒྱུའི་དོན་ཞེས་བཤད་ཡོད། དེ་
ཡང་དེ་ཉིད་ལས། རྒྱུའི་དོན་ནི་ས་བོན་ལས་མྱུ་གུ་ཞེས་པ་ལྟ་བུའོ། །ཞེས་འབྱུང་། -
ཐོན་མིའི་སྙིང་ཐིག་ཏུ་འབྱུང་ཁུངས་དངོས་ལ་འབྱུང་གཞི་དང་བྱུང་ཆོས་ཀྱི་འབྲེལ་
བ་དེ་ལྷན་ཅིག་བྱེད་རྐྱེན་གྱི་རྒྱུ་འབྲས་དང་། འབྱུང་ཁུངས་ཙམ་པོ་བའི་འབྱུང་གཞི་
དང་བྱུང་ཆོས་དབར་གྱི་འབྲེལ་བ་དེ་ཉེར་ལེན་གྱི་འབྲེལ་བར་བཤད་པ་དོན་ལ་གནས་
པའི་བཤད་པ་ཞིག་ཏུ་མངོན།།
གོང་གསལ་འདི་དག་འབྱུང་ཁུངས་ཆ་འདྲ་བའི་དཔེར་བརྗོད་ཡིན་སྟངས་ནི།
ས་བོན་གྱི་གནས་སྐབས་སུ་མྱུ་གུ་མེད་ཅིང་། མྱུ་གུའི་གནས་སྐབས་སུ་འང་ས་བོན་
མེད། དེ་བཞིན་གྲོ་དང་གྲོ་ཞིབ་ཀྱི་གནས་སྐབས་སུ་རིམ་བཞིན་གྲོ་ཞིབ་དང་གྲོ་མེད་
ཅིང་། གྲོ་ཞིབ་དང་བག་ལེབ་ཀྱི་གནས་སྐབས་སུའང་རིམ་བཞིན་བག་ལེབ་དང་གྲོ་
ཞིབ་མེད་པ་ཡིན། འོ་ན། མུ་ཏིག་ཕྲེང་མཛེས་སུ་འབྱུང་ཁུངས་དང་འདྲ་བའི་དཔེར་



270 བོད་ཀྱི་བརྡ་སྤྲོད་ནག་ཊིཀ
བརྗོད་དུ། རྟ་ལས་ལྷུ ང་། རི་ལས་ལྷུང་། སྐས་ནས་བབས། བཀོད་པ་འདི་དག་ལ་
བཤད་པ་ཇི་ལྟར་འགྲེལ་དགོས་སམ་ཞེ་ན། གོང་དུ་འབྱུང་ཁུངས་ཆ་འདྲ་བའི་གོ་དོན་
བཤད་ཟིན་པ་ལྟར་དཔེར་བརྗོད་འདི་རིགས་ནི་སྒྲའི་བརྗོད་རིགས་ཀྱི་སྒོ་ནས་འབྱུང་
ཁུངས་དང་འདྲ་བས་ཆ་འདྲ་བར་བཞག་པ་མ་གཏོགས་དོན་དུ་འབྱུང་ཁུངས་ཆ་འདྲ་
བའང་མིན་ཞེས་འགྲེལ་དགོས་སོ། །དེ་ལྟར་འགྲེལ་ན་ལྟག་འོག་མ་འགལ་བ་དང་།
འགྲེལ་སླ་བ། གོ་བ་སེམས་ལ་འཆར་བདེ་བའི་ཁྱད་ཆོས་ཡོད་པར་བདག་སེམས་སོ།།
འདི་ཐད་འབྲས་སྤུངས་མཁན་ཁྲིས་ཀྱང་དཀའ་གནད་ཉི་ཟླ་ཟུང་འཇུག་ཏུ།
དེས་ན་རྟ་ལས་ལྷུ ང་། འཛེགས་སྐས་ལས་བབས། ཤར་ཕྱོགས་ནས་
འོད་འབྱུང་། དུ་བའི་རྟགས་ལས་མེ་དཔོག །བུད་མེད་རྣམས་ལས་
སྔོ་བསངས་མཛེས་ལྟ་བུ་རྣམས་འབྱུང་ཁུངས་དངོས་མིན་ཡང་འབྱུང་
ཁུངས་ལྟར་སྣང་བས་འདི་ལྟར་སྦྱར་ཞེས་ཟེ ར་བ་ནི་བརྡ་དངོས་དབང་
གིས་འཇུག་པ་ཞེ་ཕུག་ཏུ་འཚངས་པའི་གཏམ་ཡིན་པས་དེ་དག་གིས་ནི།
རྣམ་འགྲེལ་ལས། གང་དག་གི་ཚིག་དངོས་པོའི་དབང་། །ལྟུ ར་བརྗོད་
བརྗོད་འདོད་མི་རྟེ ན་པ། །དེ་དག་ལ་ནི་དྲུག་པ་དང་། །ཚིག་དབྱེ་ལ་
སོགས་ཀླན་ཀ་རིགས། །ཞེས་པའི་སྐྱོན་སྤྱི་བོས་ནོད་དོ།།༡༡
ཞེས་གསལ། པྲ་སྟིས་འབྱུང་ཁུངས་ལ་དངོས་བཏགས་ཀྱི་དབྱེ་བ་མ་ཕྱེ་བ་ནི་ཞིབ་ཆ་
ཆུང་བའི་སྐྱོན་དུ་སྣང་། རྗེ་སི་ཏུས་འབྱུང་ཁུངས་ཀྱི་དོན་ལ་ཇི་ལྟར་འཇུག་པ་དང་།
འབྱུང་ཁུངས་དང་འདྲ་བ་གཉིས་སུ་ཕྱེ་བར་མ་ཟད་ལས་སྒྲ་རྒྱུ་མཚན་ལ་འཇུག་པ་དེ་
ཡང་འབྱུང་ཁུངས་དང་འདྲ་བའི་རྣམ་དབྱེ་ལྔ་པར་བཤད་དོ། །དེ་ཡང་དེ་ཉིད་ལས་
ཡང་དུ་བ་ལས་མེར་ཤེས། །ཆུ་སྐྱར་ལས་ཆུར་ཤེས། །སྐྱེས་ཤིང་འཇིག་པ་ལས



ཡཾ
-- རྣམཚམ ཟ
, ,
'
t ་，
- བས༔
སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 271
དངོས་པོར་རྟོགས་ལྟ་བུ་ལས་ཀྱི་སྒྲ་ཁོ་ན་རྒྱུ་མཚན་ལ་འཇུག་པ་ཡོད་ཀྱང་། མེར་
ཤེས་པ་སོགས་རྒྱུ་མཚན་ཅན་དེ་དུ་བ་མཐོང་བ་སོགས་ཀྱི་རྒྱུ་མཚན་ལས་བྱུང་བའི་
ཕྱིར་འབྱུང་ཁུངས་དང་འདྲ་བའི་རྣམ་དབྱེ་ལྔ་པ་ཉིད་དོ། །ཞེས་གསུངས་སོ།།
ནས་ལས་གཉིས་དགར་བ་དང་སྡུད་པ་ལ་འཇུག་པ་ནི། དགར་བ་ལ་དབྱེ་ན་
རིགས་མཐུན་པར་དགར་བ་དང་། རིགས་མི་མཐུན་པར་དགར་བ་སྟེ་གཉིས་ལས།
དང་པོ་རི གས་མཐུན་དགར་བར་རིགས་བྱ་བ་ཡོན་ཏན་གསུམ་དང་འབྲེལ་བའི་
དཔེར་བརྗོད་ནི་ཚོགས་ཀྱི་ནང་ནས་འབྱིན་པ་ལྟ་བུ་ཞིག་དགོས་ཚེ་ནས་སྒྲ་རྒྱུགས་ཆེ།
དེ་ལྟར་མིན་ན་ནི་ལས་སྒྲ་ཡང་འཇུག་པ་ཡོད། དེས་ན་དང་པོའི་དཔེར་བརྗོད་ནི།
དབུ་འཁྲིད་ཀྱི་ནང་ནས་༧གོང་ས་མཆོག་དང༌། དབུ་ཁྲིད་རྣམས་ལས་༧གོང་ས་
མཆོག་ཕུལ་དུ་བྱུང་དང་། གཉིས་པའི་དཔེར་བརྗོད་ནི་བཀུར་སྟི་ཞུ་བའི་ནང་
ནས་བཤེས་གཉེན་ལ་བཀུར་སྟི་ཞུ་བ་བླ་ན་མེད་དང་། བཀུར་སྟི་ཡོངས་ལས་
བཤེས་གཉེན་ལ་བཀུར་སྟི་ཞུ་བ་ཕུལ་བྱུང་ངོ་། །གསུམ་པའི་དཔེར་བརྗོད་ནི།
ཕན་ཡོན་གྱི་ནང་ནས་བླ་མ་བསྟེན་པའི་ཕན་ཡོན་ཤིན་ཏུ་བསྔགས་དང་། ཕན་ཡོན་
མཐའ་དག་ལས་བླ་མ་བསྟེན་པའི་ཕན་ཡོན་ཆེ་ལྟ་བུའོ། །གཉིས་པ་རིགས་མི་མཐུན་
དགར་བར་ཡང་རིགས་དང་བྱ་བ་ཡོན་ཏན་གསུམ་དུ་ཕྱེ་ན་དང་པོའི་དཔེར་བརྗོད་ནི་
གསེར་ལས་དངུལ་རིན་ཐང་ཆུང་བ་དང་། གསེར་དངུལ་གཉིས་ཀྱི་ནང་ནས་གསེར་
རིན་ཐང་ཆེ་བ་ལྟ་བུའོ། །གཉིས་པའི་དཔེར་བརྗོད་ནི། དྲག་ལས་ལས་ཞི་ལས་
བཟང་དང་། ཞི་ལས་དྲག་ལས་གཉིས་ཀྱི་ནང་ནས་ཞི་ལས་ཕན་རླབས་ཆེ་ལྟ་བུའོ།།
གསུམ་པའི་དཔེར་བརྗོད་ནི་ཟང་ཟིང་གི་མཆོད་པའི་ཕན་ཡོན་ལས་སྒྲུབ་པའི་མཆོད་
པའི་ཕན་ཡོན་རླབས་ཆེ་ལྟ་བུའོ།།



272 བོད་ཀྱི་བརྡ་སྤྲོད་ནག་ཊཾ ཀཿ
གོང་གསལ་རིགས་མཐུན་དང་མི་མཐུན་དགར་བའི་དབྱེ་བ་མཐའ་དག་དོན་
གྱི་སྒོ་ནས་གསུམ་དུ་ཕྱེ་བ་ཙམ་ལས་ཐམས་ཅད་རིགས་ཀྱི་ནང་དུ་བསྡུ་བའི་ཕྱིར།
དེ ་ལྟར་ཡིན་ཏེ་བྱ་བ་དང་། ཡོན་ཏན་ལ་ཡང་བྱ་བའི་རི གས་དང་ཡོན་ཏན་གྱི་
རིགས་ཞེས་བཤད་རུང་བའི་ཕྱིར། ཐོན་མིའི་སྙིང་ཐིག་ཏུ་མདོ་དང་བསྟན་བཅོས་
ཀྱི་དཔེར་བརྗོད་ཁུངས་སུ་མཛད་དེ ་རི གས་མཐུན་དགར་ནས་མི་མཐུན་ལས།
ཞེས་པ་རྗེ་སི་ཏུའི་དགོངས་པ་མིན་པར་བཤད་པ་དེ་ལས་སྒྲ་རིགས་མཐུན་ལ་འཇུག་
པའི་དཔེར་བརྗོད་བཀོད་འདུག་ཀྱང་། ནས་སྒྲ་རིགས་མི་མཐུན་པར་འཇུག་པའི་
དཔེར་བརྗོད་ཡེ་ནས་བཀོད་མེད། འོན་ཀྱང་གོང་བཀོད་དཔེར་བརྗོད་གསེར་དངུལ་
གཉིས་ཀྱི་ནང་ནས་གསེར་རིན་ཐང་ཆེ་ཞེས་པ་འདི་ནི་ནས་སྒྲ་རིགས་མི་མཐུན་པའི་
དཔེར་བརྗོད་དུ་རྗེ་སི་ཏུས་བཀོད་པ་དེ་ཉིད་དོ།།
རྗེ ་སི་ཏུས་རྩལ་དུ་བཏོན་ནས་ལས་ནས་ཀྱི་འཇུག་པའི་ཚུལ་བྱེ་བྲག་ཏུ་མ་
བཤད་ཀྱང་དོན་དུ་འདི་ལྟར་མི་བཞེད་པ་མིན་པས་ན་འདི་ཉིད་སི་ཏུའི་དགོངས་
པ་མིན་པར་བཤད་པ་ནི། རྗེ་སི་ཏུས་འདི་སྐབས་རི གས་མཐུན་མི་མཐུན་གྱི་
བཤད་པ་བྱེ་བྲག་ཏུ་མ་མཛད་པ་ལ་བརྟེན་ནས་དབྱངས་ཅན་གྲུབ་པའི་རྡོ་རྗེས།
རིགས་མཐུན་དགར་ནས་མི་མཐུན་ལས། །ཞེས་ལེགས་བཤད་ལྗོན་དབང་དུ་བཀོད་
པ་དེ་ནི་རྗེ་སི་ཏུས་རྩལ་དུ་བཏོན་ནས་ལས་ནས་ཀྱི་འཇུག་པའི་ཚུལ་བྱེ་བྲག་ཏུ་མ་
བཤད་ཀྱང་དོན་དུ་འདི་ལྟར་མི་བཞེད་པ་མིན་པས་ན་འདི ཉིད་སི་ཏུའི་དགོངས་
པ་མིན་པར་བཤད་པ་ནི། རྗེ་སི་ཏུའི་དགོངས་པ་མ་ལོན་པ་རང་ལ་ངོས་འཛིན་མི་
བྱེད་ཀ་མེད་ཡིན། པྲ་སྟིས་ནས་སྒྲ་རིགས་མི་མཐུན་པའི་དཔེར་བརྗོད་དུ་བཀོད་
མེད་ཀྱང་ལས་སྒྲ་རིགས་མཐུན་གྱི་དཔེར་བརྗོད་དུ་བཀོད་པ་ཡོད་དེ། དེ་ཉིད་ལས།
ལས་ཐམས་ཅད་ལས་ཡི་གེ་འབྲི་བ་ཁྱད་པར་དུ་འཕགས་པའོ། །ཞེས་གསུངས་སོ།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 273
འོན་ཀྱང་བདག་གིས་འདིར་ནས་ལས་གཉིས་ཀ་རིགས་མཐུན་མི་མཐུན་གཉིས་ཀར་
འཇུག་པའི་དཔེར་བརྗོད་བཀོད་ཡོད་ན་འཐད་མིན་དཔྱད་པར་འཚལ།།
ཕན་ཡོན་གྱི་ནང་ནས་བླ་མ་བསྟེན་པའི་ཕན་ཡོན་ཤིན་ཏུ་བསྔགས་ཞེས་པ་དང་།
ཕན་ཡོན་མཐའ་དག་ལས་བླ་མ་བསྟེ ན་པའི་ཕན་ཡོན་ཤིན་ཏུ་བསྔགས་ཞེས་པའི་
དཔེར་བརྗོད་གཉིས་ཀྱི་གོ་བ་ནི་གཅིག་པ་མིན་ཏེ། སྔ་མ་ནས་སྒྲས་གཅིག་གི་ནང་
ནས་གཅིག་བཏོན་པའི་གོ་བ་སྟེ ར་ཞིང་། ཕྱི་མ་ལས་སྒྲས་མཚུངས་བསྡུར་བྱེད་
པའི་གོ་བ་སྟེ ར་བ་ཡིན།།
སྡུད་པ་ལ་དབྱེ་ན་ཡུལ་སྡུད་པ་དང་། དུས་སྡུད་པ། གྲངས་སྡུད་པ། དངོས་
པོ་སྡུད་པ་བཅས་བཞིའོ། །དཔེར་བརྗོད་རིམ་པ་བཞིན། ལྷ་ས་ནས་ཆབ་མདོ་བར།
༡༩༧༩ ལོ་ནས་ ༡༩༩༧ ལོའི་བར། བརྒྱ་ནས་བརྒྱ་དང་ལྔ་བཅུ་བར། སྤྱི་གཙུག་
ནས་རྐང་མཐིལ་བར་ལྟ་བུའོ། །སྡུད་པ་དང་པོ་གསུམ་ལས་གཞན་པའི་མཚམས་
འཛིན་གྱི་སྡུད་པ་རྣམས་ནི་དངོས་པོ་སྡུད་པའི་ནང་དུ་བསྡུ། བརྡ་སྤྲོད་ན་བཤད་པའི་
རྒྱན་སྡུད་ཀྱི་སྡུད་པ་དང་། འབྱེད་སྡུད་ཀྱི་སྡུད་པ། དང་སྒྲའི་སྡུད་པ། ནས་སྒྲའི་
སྡུད་པ་བཅས་ལས་འབྱེད་སྡུད་དང་དང་སྒྲའི་སྡུད་པ་རྣམ་གཉིས་ཀྱི་གོ་དོན་མཚུངས་
པ་ཡིན། དེ་དག་གི་དབྱེ་བའི་རྣམ་གྲངས་བརྗོད་སྐབས་དབྱེ་བ་རྣམས་སྔོན་དུ་བརྗོད་
ནས་དེ་དག་གི་བར་དུ་ཕྲད་དེ་དང་དེ་སྦྱར་ནས་དབྱེ་གཞི་མཇུག་ཏུ་བྲིས་པ་ཞིག་ཡིན།
རྒྱན་སྡུད་ཀྱི་སྡུད་པ་ནི་དེ་དང་མི་འདྲ་བར་ཀྱང་ཡང་འང་གསུམ་གང་རུང་ཡོད་པ་
རྒྱུ་མཚན་དུ་བྱས་ཏེ་དོན་གཞན་ཞིག་དངོས་སུ་མ་སྨྲས་ཀྱང་གོ་ཐུབ་པ་ཞིག་དགོས།
སྐབས་འདི ར་བསྟན་ནས་སྒྲའི་སྡུད་པ་ནི་གོང་བཤད་སྡུད་པ་གསུམ་ལས་ཐ་དད་
པ་ཞིག་ཡིན། འདི་ནི་འགྲེལ་ཆེན་ལས་བཤད་པ་བཞིན་ཐོག་མ་གང་ནས་བརྩམས་
པ་དེ་ལས་བསྡུ་རྒྱུའི་གནས་སྐབས་ཐམས་ཅད་བྱུང་བ་དང་འདྲ་བའི་ཕྱིར་འབྱུང་



274 བོད་ཀྱི་བརྡ་སྤྲོད་ནག་ཊིཀ
ཁུངས་ཀྱི་རྣམ་དབྱེ་སྦྱར་བར་སྣང་བའི་ཕྱིར་རོ། །ཞེས་གསུངས་སོ། །དེས་ན་
ཚིག་གི་སྡེ བ་གཅིག་པ་ཡིན་ཡང་དོན་ལ་ཁྱད་པར་ཤིན་ཏུ་ཆེན་པོ་ཡོད་པ་ལ་ནན་
ཏན་མཛད་གལ་ཆེ།།
༢-༣-༦
རྣམ་དབྱེ་དྲུག་པ།
༈ རྣམ་དབྱེ་དྲུག་པ་འབྲེལ་སྒྲའི་ངོ་བོ་ནི། འབྲེལ་གཞི་དང་འབྲེལ་ཆོས་བར་ན་
ས་མཐའ་མེད་པའི་ཨི་ལྡན་གྱི་ཕྲད་གང་རུང་ཅན་ཞིག་ལ་རྣམ་དབྱེ་དྲུག་པ་འབྲེལ་
སྒྲ་ཟེར། གཙུག་ལག་ཁང་གི་རྟེན་གཙོ་ལྟ་བུ་རྟེ ན་བརྟེ ན་པའི་འབྲེལ་བ་དང་།
ཤིང་སྡོང་གི་ཡལ་ག་ལྟ་བུ་ཡན་ལག་དང་ཡན་ལག་ཅན་གྱི་འབྲེལ་བ། བཤད་སྒྲུབ་
ཀྱི་དཔེ་མཛོད་ཁང་ལྟ་བུ་བདག་པོ་དང་དངོས་པོའི་འབྲེལ་བ། ཉི་མའི་འོད་ཟེར་
ལྟ་བུ་དེ་འབྱུང་འབྲེལ་གྱི་འབྲེལ་བ། མིག་ཤེས་ཀྱི་གཟུང་བྱ་ལྟ་བུ་ཡུལ་དང་ཡུལ་
ཅན་གྱི་འབྲེལ་བ། སངས་རྒྱས་ཀྱི་ཆོས་ལྟ་བུ་འབྱུང་ཁུངས་དང་འབྱུང་ཁུངས་
ཅན་གྱི་འབྲེལ་བ། རྒྱལ་ཁབ་ཀྱི་གཞུང་ལྟ་བུ་བདག་ཉིད་གཅིག་པའི་འབྲེལ་བ།
གསེར་གྱི་ཨ་ལོང་ལྟ་བུ་རང་བཞིན་དང་རང་བཞིན་ཅན་གྱི་འབྲེལ་བའོ།།
ཨི་ལྡན་གྱི་ཕྲད་དང་འབྲེལ་སྒྲ་ལ་དཔྱད་པ།
༈ ཨི་ལྡན་གྱི་ཕྲད་ཡིན་ལ་དྲུག་པ་འབྲེལ་སྒྲ་མིན་པ་མང་པོ་ཡོད་དེ། མཁས་པའི་
མགུལ་རྒྱན་མུ་ཏིག་ཕྲེང་མཛེས་ལས།
གི་ལ་སོགས་པ་དེ་རྣམས་རྣམ་དབྱེའི་དོན་མ་ཡིན་པ་གཞན་ལའང་འཇུག་
པ་ཡོད་དེ། འདི་ནི་བདེན་གྱི། གཞན་ནི་གཏི་མུག་གོ །བདག་ཅག་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 275
གི་སྐྱབས་ནི་སྟོན་པ་སངས་རྒྱས་ཡིན་གྱི། དྲག་པོ་སོགས་མ་ཡིན་ནོ།།
འདི་ལྟར་འཐད་ཀྱི། འོན་ཀྱང་ཞེས་པ་ལྟ་བུ། ཕྱི་ཚིག་འགལ་བའམ་མི་
མཐུན་པར་སྟོན་པའི་ཚིག་གི་རྒྱན་ལའང་འཇུག་པའི་ཕྱིར་རོ།།༡༣
ཞེས་དང་། ཐོན་མིའི་ཞལ་ལུང་ལས།
ཡང་། ཀྱི་དང་གི་སོགས་མིང་ཚིག་གི་བར་ན་ཡོད་ཚད་འབྲེལ་སྒྲ་ཡིན་
པའི་ངེས་པ་མེད་དེ། དཔེར་ན། འདི་ནི་བདེན་གྱི་གཞན་ནི་རྫུན་ནོ།།
ཞེས་དང་། འདིར་མ་བྲིས་པ་ཡིན་གྱི་མ་ཤེས་པ་ག་ན་ཡིན། ཞེས་དང་།
བློ་གྲོས་གསལ་བ་ལ་བསྟན་པར་བྱ་ཡི། གཞན་དག་ལ་ནི་མ་ཡིན་ནོ།།
ཞེས་པ་ལྟ་བུའི་ཚིག་གི་རྒྱན་དང་ཕྲད་ལས་འབྲེལ་སྒྲ་ནི་མིན་ནོ།།༡༣
ཞེས་དང་། གཞན་ཡང་བརྡ་སྤྲོད་བློ་གསལ་དགའ་སྟོན་ལས།
ཀྱི་དང་གྱི་ཡོད་ཚད་འབྲེལ་སྒྲ་ཡིན་དགོས་པའི་ངེས་པ་མེད། དཔེར་ན།
དེ་ལྟ་མོད་ཀྱི། འདི་ནི་བདེན་གྱི། གཞན་དག་ནི་ཅི་ཆ་ལྟ་བུ་དག་ནི།
ཀྱང་འང་ཡང་གསུམ་གྱི་ནུས་པ་དང་འདྲ་བའི་ཕྲད་ནི་ཚིག་གི་མཚམས་
འཛིན་པའི་ཕྲད་དོ།།༡༤
ཞེས་གསལ། གཞན་ས་སྐྱ་ལེགས་བཤད་ལས། ཤེས་རབ་ལྡན་པས་ཉེས་པ་དག།
སེལ་བར་ནུས་ཀྱི་བླུན་པོས་མིན། །ནམ་མཁའ་ལྡིང་གིས་གདུག་ཅན་སྦྲུལ། །གསོད་
པར་ནུས་ཀྱི་ཁྭ་ཏས་མིན། །ཞེས་པ་ལས་ནུས་ཀྱི་རྣམ་གཉིས་ཨི་ལྡན་ལས་འབྲེལ་སྒྲ་
མིན་པའོ། །གོང་གསལ་རྣམས་ནི་ཨི་ལྡན་གྱི་ཕྲད་ཡིན་སྟབས། འབྲེལ་སྒྲའི་ཕྲད་
མིན་ནའང་དེ་ཉིད་ཀྱི་སྒྲའི་སྦྱོར་ཚུལ་དང་མཐུན་པར་སྦྱར་ཡོད། འོན་ཀྱང་ད་དུང་



276 བོད་ཀྱི་བརྡ་སྤྲོད་ནག་ཊཾ ཀཿ
ཨི་ལྡན་གྱི་ཕྲད་ཡིན་ཞིང་། འབྲེལ་སྒྲ་མིན་པར་མ་ཟད་འབྲེལ་སྒྲའི་སྦྱོར་ཚུལ་དང་
མི་མཐུན་པར་སྦྱར་བ་དེ་འདྲ་ཡང་ཡོད། དཔེར་ན། རྒྱས་པ་འགྲོ་གི་འདུག་ལྟ་བུའོ།།
བརྒྱ་ལ་འགྲོ་གི་ཡོད་ན་ཡང་ལྟ་བུ་ལ་འགྲོ་ཡི་ཡོད་ཅེས་བྲིས་ན་བརྗོད་པ་མི་བདེ་
བ་ཙམ་ལས་དོན་ལ་འཁྲུལ་བ་གང་ཡང་མེད། རཀར་རིན་པོ་ཆེ་མཆོག་ནས་
གོང་གསལ་བརྗོད་པར་འགྲོ་བགྱི་ཡོད་ཅེས་བྲིས་པའི་ཆེད་རྩོམ་དུ་མ་སྤེ ལ་ཡོད།
ཕྱི་ལོ་ ༡༩༨༡ ལོའི་ཤེས་བྱ་གསར་ཤོག་རྣམས་སུ་འདི་ལྟར་འཁོད་ཡོད་དེ།
དར་ཞབས་འཇམ་དཔལ་སྐལ་ལྡན་ནས། རཀར་བཀྲས་མཐོང་ནས་ཤེས་རིག་གི་
བཀའ་སློབ་ལ་དག་ཐེར། ཞེས་པའི་ཆེད་རྩོམ་དེའི་ལན་ལྡོན་དུ་སྤེལ་ཡོད། ཡང་དེ་
ལ་སླར་ཡང་རཀར་རིན་པོ་ཆེ་མཆོག་ནས། འཇམ་སྐལ་གྱི་དག་ཐེར་ལ་ཡང་ཐེར།
ཞེས་པའི་ཆེད་རྩོམ་ཞིག་ཡང་ལན་དུ་སྤེལ་ཡོད།།༡༥
རང་ངོས་ནས་འདི་ཐད་འགྲེལ་བརྗོད་ཐུང་ངུ་ཞིག་བྱས་ན། འགྲོ་བགྱི་ཡོད།
བྱེད་བགྱི་འདུག །ཅེས་པ་ལྟ་བུའི་བགྱི་སྒྲ་འདི་ལ་ཁུངས་ཡོད་ཡོད་ལྟ་བུ་མང་པོ་
ཞིག་གསུངས་འདུག་ཀྱང་། དེ་ཉིད་དུ་ལུང་འདྲེན་བྱས་པའི་ས་པཎ་གྱི་སྒྲ་ལ་འཇུག་
པ་དང་། སྨྲ་སྒོ་མཚོན་ཆ། མཁས་པའི་ཁ་རྒྱན་སོགས་སུ་ཁུངས་འདི་ཡིན་གྱི་གསལ་
ཁ་གང་ཡང་འཁོད་མེད། རིན་པོ་ཆེ་ཉིད་ནས་ཀྱང་ཆེད་རྩོམ་དུ། ཁུངས་འདི་བཙན་
ལོས་ཡིན་མིན་མི་ཤེས་ཀྱང་། ཞེས་སོགས་བྲིས་པ་ལ་གཞིགས་ན་གང་ཉིད་ཀྱང་ཐེ་
ཚོམ་གྱི་དྲ་བར་ཚུད་པ་ལྟ་བུར་སྣང་། ཐོག་མར་རིན་པོ་ཆེ་ནས་འགྲོ་བགྱི་ཡོད།
ཅེས་བྲིས་པའི་བགྱི་སྒྲ་དེ་མཐོང་སྐབས་འབྲེལ་སྒྲ་དང་མ་ནོར་བའི་ཆེད་དུ་བགྱི་
སྒྲ་འདི་ཉིད་ཆེད་དུ་བེད་སྤྱོད་གནང་བར་སེམས་ཏེ་ང་རང་ངོས་ནས་ལེགས་བཤད་
ལྟ་བུར་ཚོར་བྱུང་། ལྷག་པར་རིན་པོ་ཆེ་ནས་ཁུངས་ཡོད་པ་ལྟ་བུར་གསུངས་
པར་བརྟེན་ད་ནི་དངོས་གནས་འབྲེལ་སྒྲ་དང་མ་ནོར་བའི་ཆེད་དུ་ཁུངས་དང་ལྡན་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 277
པའི་ཚིག་ཕྲད་ཅིག་རྙེ ད་སོན་བྱུང་བར་བསམས་ཏེ་སེམས་ནང་སྤྲོ་བ་ཡང་འཕེལ།
འོན་ཀྱང་རིན་པོ་ཆེ་ནས་ཁུངས་སུ་མཛད་པའི་དོན་གནད་ཤེས་པ་ན་དེ་ནི་ཁུངས་
ཡང་དག་མིན་པ་ཞིག་ཏུ་མཐོང་།།
བགྱི་བྱ་དང་། བགྱིད་བྱེད། བགྱིས། གྱིས་ཤིག་ཅེས་པ་རྣམས་ནི་བོད་གངས་
ཅན་གྱི་བརྡ་དག་མ་ནོར་བ་ཡིན་པའི་བསྟན་བཅོས་ཀྱི་ཤེས་བྱེད་ཡང་དག་པ་ཡོད་
པ་སྨྲ་མི་དགོས་ནའང་། འདི་རྣམས་འགྲོ་བགྱི་ཡོད་ཅེས་པའི་བགྱི་སྒྲའི་ཁུངས་སུ་
དགོངས་པར་མཛད་པ་ནི་ཞྭ་དཔེ་ལྷམ་ལ་བཀབ་པར་ཟད། གཞན་ཡང་རིན་པོ་ཆེ་
ནས། བདག་གིས་འགྱི་བ་བཏང་ནས་ནི། །ཞེས་བྲིས་གནང་བའི་འགྱི་སྒྲ་ནི་རྟོག་བཟོ་
ཁོ་ནར་སེམས། རིན་པོ་ཆེ་ནས་འཇམ་སྐལ་གྱི་དག་ཐེར་ལ་ཡང་ཐེར་གནང་བར།
འགྱི་མ་དག་ཅེས་གསུངས་པ་ནི་བདག་གཞན་གཉིས་ཀྱི་བྱ་ཚིག་ལ་དགོངས་པ་
མ་འཁོར་བ་འདྲ་བས། འས་འཕུལ་འགྱི་མ་དག་ན། བདག་སྒྲ་འཁོར་བ། ཞེས་
སོགས་བཀོད་དེ་དག་པའི་སྒྲུབ་བྱེད་བཀོད་ཁུལ་མཛད་པ་དང་། དེའི་ཤེས་བྱེད་དུ།
ཕོ་ནི་འདས་དང་། ཞེས་སོགས་བྲིས་པ་གནང་འདུག །འདི་ཡང་ཞྭ་དཔེ་ལྷམ་ལ་
བཀབ་པ་ཁོ་ནར་སེམས། ཕོ་ནི་འདས་དང་། ཞེས་སོགས་ཀྱི་ལུང་ནི་སྔོན་འཇུག་
གི་ཕོ་བ་ཡིག་བྱེད་པ་པོ་གཞན་དང་དངོས་སུ་འབྲེལ་བའི་དུས་འདས་པ་ལ་འཇུག་
པའི་དོན་ཡིན་པ་ལས་ཨི་ལྡན་གྱི་ཕྲད་གང་ཞིག་དུས་ད་ལྟ་བ་ལ་འཇུག་པའི་སྐབས་
འ་འཕུལ་འབྲི་དགོས་པའི་དོན་ག་ལ་ཡིན།།
གཞན་ཡང་རིན་པོ་ཆེ་ནས་འཇམ་སྐལ་གྱིས་མཛད་ཅེས་པའི་ཚིག་འདིའི་དུས་
གསུམ་ལ་དཔེར་བརྗོད། དག་ཆ་གཅིག་མཚུངས་བྲིས་པ་དང་། སྐུལ་ཚིག་ལ་མཛོད་
ཅེས་བྲིས་པ་དེ། མཁས་པའི་བཞེད་སྲོལ་ཡིན་སྲིད་ཀྱང་། ཕལ་སྐད་ལྟར་བྱས་ན།
ཁྱི་མགོ་ལ་ཞོ་གཅིག །ཕག་མགོ་ལ་ཞོ་གཅིག །ར་མགོ་ལ་ཡང་ཞོ་གཅིག་ཟེར་



278 བོད་ཀྱི་བརྡ་སྤྲོད་ནག་ཊིཀ
བ་ལྟ་བུ་དང་། ལུང་སྟོན་པའི་སྲོལ་ལྟར་བྱས་ན། སློབ་དཔོན་ཐོན་མིས། ཕོ་ནི་
འདས་དང་གཞན་བསྒྲུབ་ཟིན། (ཕྱིར་）།མ་ནིང་གཉིས་ཀ་ད་ལྟར་ཆེད། །མོ་ནི་བདག་
དང་(ད་)མ་འོངས་ཕྱིར། །ཞེས་གསུངས་པ་དང་རྩ་འགལ་དུ་ཕྱིན་མི་འདུག་གམ།
ཞེས་བཀོད་གནང་འདུག།
འདི ར་བསྟན་གྱི་ལུང་འདི ་ནི་བྱ་ཚིག་བྱེ་བྲག་པ་ལ་འདི་ལྟར་འཇུག་གི་ཡོད་
པའི་སྒྲུབ་བྱེད་དུ་དགོད་དགོས་པ་ལས་བྱ་ཚིག་ཐམས་ཅད་འདི་ལྟར་འཇུག་གི་ཡོད་
པའི་ཤེས་བྱེད་མིན་པར་བརྟེན། ཡང་ཐེར་དུ་བཀོད་པ་འདི་ཉིད་སུན་འབྱིན་ལྟར་
སྣང་དུ་སྣང་། མཛད་ཅེས་པའི་དུས་གསུམ་ལ་དག་ཆ་གཅིག་པ་དང་སྐུལ་ཚིག་ལ་
མཛོད་ཅེས་འབྲི་རྒྱུ་ལས་གཞན་པའི་གོང་གསལ་ཐོན་མིའི་ལུང་དང་བསྟུན་ནས་
མཛད་ཀྱི་དུས་གསུམ་ལ་འགྱུར་བ་གཏོང་ག་ལ་རིགས། དེས་ན་འདིར་བསྟན་བགྱི་
སྒྲ་དང་འགྱི་སྒྲ་ཨི་ལྡན་གྱི་ཕྲད་དུ་དགོངས་པ་ནི་སྡེ་དགེ་བླ་མ་ནོར་བུ་བསྟན་འཛིན་
གྱིས་ས་དྲག་མེད་པར་བཟོས་པ་བཞིན་དུ་རྟོག་བཟོར་སྣང་། སྤྱིར་བཏང་ཡང་ཐེར་
དུ་མཁས་པ་མགུ་བ་བསྐྱེད་པའི་རྨད་དུ་བྱུང་བའི་ལེགས་བཤད་ཇི་སྙེད་མཆིས།
རང་ལུགས་ནི། ཨི་ལྡན་གྱི་ཕྲད་དང་འབྲེལ་སྒྲའི་ཕྲད་གཉིས་ལ་མུ་གསུམ་འདོད།
གང་ལ་གང་གིས་ཁྱབ། གང་ལ་གང་གིས་མ་ཁྱབ་པའི་མུ་ནི། འབྲེལ་སྒྲའི་ཕྲད་ཡིན་
ན་ཨི་ལྡན་ཡིན་པས་ཁྱབ། ཨི་ལྡན་གྱི་ཕྲད་ཡིན་ན་འབྲེལ་སྒྲའི་ཕྲད་ཡིན་པས་མ་ཁྱབ།
དཔེར་ན། དེ་ལྟར་ཡིན་གྱི་ལྟ་བུའོ། །གཉིས་ཀ་ཡིན་པའི་མུ། དཔེར་ན། སངས་
རྒྱས་ཀྱི་གདུལ་བྱ། གཉིས་ཀ་མིན་པའི་མུ། དཔེར་ན། སངས་རྒྱས་སུ་གཙུག་ཏོར།
ལྟ་བུའོ།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 279
༢-༣-༧
རྣམ་དབྱེ་བདུན་པ།
༈ རྣམ་དབྱེ་བདུན་པ་གནས་གཞི་ནི། བོད་བརྡ་རང་གི་དབང་དུ་བྱས་ན། རྟེན་
དང་བརྟེན་པའི་བར་ན། ལ་དོན་བདུན་པོ་གང་རུང་དང་ལྡན་ཞིང་། བྱ་ཚིག་
དངོས་སུ་མེད་ཅིང་། བརྟེ ན་པ་རྟེ ན་གྱི་སྟེ ང་དུ་ལྡན་པ་ཙམ་གྱི་རྣམ་དབྱེ་ཞིག་
ལ་བདུན་པ་གནས་གཞི འམ་བརྟེ ན་གནས་སམ་རྟེ ན་གནས་ཟེར། དཔེ ར་ན།
གཡག་ཏུ་རྭ་ཅོ་ཡོད། ལྷ་ཁང་དུ་སྐུ་གསུང་ཐུགས་རྟེན། བོད་དུ་གཏེར་ཁ་མང་།
རྡོ་རྗེ་གདན་དུ་བྱང་ཆུབ་མཆོད་རྟེན། བོད་ཀྱི་དུས་བབ་ཏུ་གསལ་བསྒྲགས་མཆིས།
གཏམ་དུ་རྫུན་མང་། ནམ་མཁའ་རུ་སྐར་མ་མང་། རྒྱ་གར་དུ་གནས་མང་།
བལ་ཡུལ་དུ་མཆོད་རྟེན་བྱ་རུང་ཁ་ཤོར་ཡོད། སངས་རྒྱས་སུ་རྣམ་མཁྱེན་མངའ།
ལྷ་ས་རུ་གཙུག་ལག་ཁང་། ལྷ་སར་གཙུག་ལག་ཁང་། ལྟ་བུའོ། །གཞན་ཡང་ .
འགྲེལ་ཆེན་དུ་ཕྲད་ཀྱི་ནང་གསེས་གང་ཞིག་འཇུ ག་པ་འཆད་སྐབས་སྡི ག་པ་ལ་
འཇི གས་པ་དང༌། སེང་གེ་ལ་སྐྲག་པ་སོགས་ལེགས་སྦྱར་ལྟར་ན་ལྔ་པ་ལ་འཇུག་
ཀྱང་བོད་སྐད་ལ་འཇིགས་པ་སྐྱེ་བའི་ཡུལ་ལམ་རྟེན་དུ་གྱུར་པའི་ཆ་ནས་བདུན་པ་
ཉིད་སྦྱོར་བ་དང་ཞེས་གསལ་བ་ལ་ཡང་ངེས་པར་དུ་དོ་སྣང་བྱ་དགོས་པར་སེམས།
འདི་ཐད་ཐོན་མིའི་སྙིང་ཐིག་གི་བཤད་པ་འདི་དྲན་པར་རིགས་སོ། །དེ་ཉིད་ལས།
དེས་ན་བྱ་བའི་ཡུལ་དེ་ལ་བྱ་བ་ཞིག་བྱེད་པར་སྟོན་ཀྱང་བྱ་བ་དེ་བྱེད་པར་
བྱ་བའི་ཡུལ་དེ་ལ་བརྟེན་པར་འདུག་ན་རྟེན་གནས་དང་། བརྟེན་པར་མ་
ཡིན་པར་ལས་ཀྱི་དོན་ཅན་དུ་འདུག་ན་གཉིས་པ་ལས་སུ་བྱ་བ། ཞེས་



280 བོད་ཀྱི་བརྡ་སྤྲོད་ནག་ཊིཀ
གཅོད་མཚམས་བྱེད་དགོས་པ་ནི་རྗེ་སི་ཏུ་པས་ཆེས་ལེགས་པར་བཤད་
པའི་དགོངས་པ་དྲི་མ་མེད་པ་ཡིན་པས་གསལ་བར་བྱས་ཡོད་དོ།།༡༦
ཞེས་གསལ། འོན་ཀྱང་གོང་དུ་ཁོ་བོས་བཀོད་པའི་བདུན་པའི་མཚན་ཉིད་གང་དུ་བྱ་
བ་གཏན་ནས་མེད་པ་ཞེས་པ་དེ་ཡང་ཐོག་མར་རྣམ་དབྱེ་བདུན་པ་ངོ་སྤྲོད་བྱེད་སྐབས་
མི་འཚམ་པ་དེ་ཙམ་ཨེ་ཡོད་སྙམ། བོད་དུ་གཙུག་ལག་ཁང་འདུག་ལྟ་བུའི་འདུག་སྒྲ་
བྱ་ཚིག་ཏུ་འདོད་མི་ཆོག་པ་མིན་ཡང་རྩོལ་བ་དངོས་སུ་མེད་པའི་བྱ་ཚིག་མེད་པའི་
ཆ་ནས་བདུན་པར་བྱ་བ་གཏན་ནས་མེད་ཅེས་བཤད་པ་ཡིན་ནོ།།
༢-༣-ར
འབོད་སྒྲ་བཤད་པ།
༈ འབོད་སྒྲ་ཞེས་པ་ནི་སྒྲའི་བརྗོད་རིགས་ཀྱི་སྒོ་ནས་དབྱེ་ན་རྣམ་དབྱེ་བརྒྱད་པ་ཡིན།
འདི་བོད་བརྡ་ཙམ་དུ་མ་ཟད་ལེགས་སྦྱར་གྱི་བརྡ་སྤྲོད་དུའང་རྣམ་དབྱེ་མཚན་ཉིད་
པར་བཞག་མེད། དེས་ན་བོད་བརྡར་འདི་ཉིད་ལ་འབོད་པ་གསལ་བྱེད་ཀྱི་སྒྲ་ཞེས་
བཏགས། དེ་ཡང་སྤྱིར་བཏང་འདི་ཉིད་མིང་གི་ཐོག་མར་བེད་སྤྱོད་མང་བའི་ཆ་
ནས་སུམ་ཅུ་པར། གང་མིང་བརྗོད་པའི་དང་པོ་རུ། །ཀྱེ་སྦྱར་བ་ནི་བོད་པ་ཡིན།།
ཞེས་དང་། གཞན་ཡང་། ལྗོ ན་དབང་ལས། ཀྱེ་དང་ཀྭ་ཡེ་འབོད་སྒྲ་སྟེ།།
ཕལ་ཆེར་མིང་གི་ཐོག་མར་འཇུག །ཅེས་གསུངས་ཡོད། དཔེར་ན། ཀྱེ། །
མ་སྨད་བསོད་ནམས་མཐུ་དང་སྨོན་ལམ་གྱིས། །ཞེས་པ་ཡུལ་མཆོག་ལ་འབོད་པ་
གསལ་བྱེད་ཀྱི་སྒྲར་འཇུག་པ་དང་། ཀྭ་ཡེ་གྲོགས་པོ། ཞེས་པ་ལྟ་བུ་ཡུལ་མཉམ་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 281
པ་ལ་འཇུག་པ་དང་། ཝ་ཡེ་ཆིབས་དཔོན་ལྟ་བུ་ཡུལ་དམན་པ་ལ་འཇུག་པའོ།།
འོན་ཀྱང་འབོད་པ་གསལ་བྱེད་ཀྱི་སྒྲ་རྣམས་མིང་གི་མཐའ་མར་འཇུག་པ་ཡང་ཡོད་
དེ༑ དཔེར་ན། བདག་ལ་དངོས་གྲུབ་སྩོལ་ཅིག་དབྱངས་ཅན་ཀྱེ། །ཞེས་པ་དང་།
གཞན་ཡང་ཀྱེ་སྒྲ་ཚིགས་བཅད་ཀྱི་བར་དུ་འཇུག་པ་དེ་འདྲའང་ཡོད་དེ། དཔེར་ན།
སྒྲ་ལྡན་ལྷ་ཀྱེ་སྙིང་ལ་རོལ་བར་མཛོད། །ཅེས་པ་ལྟ་བུའོ།།
༢-3-༩
དེ་ཉིད་བཤད་པ།
༈ དེ་ཉིད་ཅེས་པའི་དོན་ནི་ལ་དོན་གྱི་ཚིག་གོང་འོག་གཉིས་བློར་འཆར་བའི་
སྐབས་ངོ་བོ་ཐ་དད་དུ་འབྱེད་དུ་མེད་པ་ཞིག་ལ་དེ་ཉིད་ཅེས་པ་ཡིན། ཀུན་བཟང་
དགོངས་རྒྱན་ལྟར་ན་དེ་ཉིད་ཅེས་པ་བདེན་པ་ལ་འཇུག་པར་གསུངས་ཡོད། - དེ་
ཡང་དེ་ཉིད་ལས།
དེ་ཉིད་དམ་བདེན་པ་ལ་འཇུག་པ་ནི། བརྗོད་བྱའི་དངོས་པོ་དེའི་རང་
བཞིན་ནམ་ངོ་བོར་བདེན་པར་སྟོན་པ་སྟེ། བུམ་པ་ལྟ་བུ་འདུས་བྱས་
ཀྱི་ཀུན་རྫོབ་པའི་གནས་ལུགས་སམ་རང་བཞིན་དེ་ཀ་རང་དུ་བདེན་པར་
ཡིད་ཆེས་པ་ལས་འདུས་བྱས་སུ་གྲུབ། ཅེས་པ་དང་། དེ་བཞིན་དུ་ཆོས་
སུ་གནས། མི་བསླུ་བ་རུ་ངེས། ཆོས་ཉིད་དུ་གསལ། དོན་དུ་གནས།
དགྲ་བཅོམ་དུ་གནས། མི་རྟག་པ་རང་དུ་གནས། གསེར་དུ་གསལ།
གསལ་དུ་བཏང་། དེ་ཀ་རང་ན་འདུག །རྟག་ཏུ་གནས། རབ་ཏུ་གྲུབ།
ཤིན་ཏུ་བདེན་སོགས་ལྟ་བུའོ། །དེ་རྣམས་ཀྱི། རྟག་ཏུ། རབ་ཏུ། ཤིན་ཏུ་



282 བོད་ཀྱི་བརྡ་སྤྲོད་ནག་ཊིཀ
སོགས་ལ་ལ་ཡིག་སྦྱར་ན་མི་མཛེས་ཤིང་མི་བདེ་བས། དེ་འདྲའི་རིགས་
ཞེས་གསལ། གོང་གསལ་བདེན་པ་ཞེས་པ་འདི་ཡིས་སྐབས་འདིར་བསྟན་གྱི་
ཉིད་ལ་གོ་བ་ཕྱིན་ཅི་མ་ལོག་པ་ཞིག་སྟེ ར་བའི་ནུས་པ་དང་བྲལ་ནའང་། དཔེ་
བརྗོད་ཀྱི་ལམ་ནས་དེ་ཉིད་ཀྱི་གོ་དོན་ཆེས་གསལ་བར་མཚོན་ཡོད། དེ་ཡང་ཁོ་
གི་བཞེད་པར་དེ་ཉིད་རྣམ་དབྱེ་གཉིས་པའི་ཁོངས་གཏོགས་སུ་མ་བཞག་པ་ད
ན་ལ་གཉིས་དེ་ཉིད་ལ་འཇུག་ཀྱང་ལ་དོན་གྱི་རྣམ་དབྱེ་གཞན་བཞིན་དུ་དེ་ཉིད་
དཔེ ར་བརྗོད་ཚང་མར་ན་ལ་གཉིས་མི་འཇུག་པ་གསུངས་པ་ཤིན་ཏུ་འཐད་པ
མངོན་ཡང་། རྟག་ཏུ་གནས་དེ་ཉིད་ཀྱི་དཔེར་བརྗོད་དུ་བཞག་པ་ནི་ཅུང་ཟད་དཔྱ
གཞིར་སེམས་སོ། །གང་ལགས་ཤེ་ན། རྟག་ཏུ་གནས་ནི་ལ་དོན་གྱི་ཚེ་སྐབས་
དཔེར་བརྗོད་འཁྲུལ་མེད་ཅིག་གོ། །
མཁས་པའི་མགུལ་རྒྱན་མུ་ཏིག་ཕྲེང་མཛེས་སུ་དེ་ཉིད་ཅེས་པ་བྱ་ལས་
བོ་གཅིག་པ་དང་། རྣམ་དབྱེ་གཉིས་པའི་བྱེ་བྲག་ཡིན་པ་དང་། སྨྲ་སྒོའི་རྗེས་
འབྲངས་ནས་ན་ལ་གཉིས་མཐའ་གཅིག་ཏུ་དེ་ཉིད་ལ་མི་འཇུག་པ་བཅས་གསུང
ཡོད། དེ་ཡང་དེ་ཉིད་ལས།
རྣམ་དབྱེ་གཉིས་པའི་བྱེ་བྲག་ཡུལ་གང་ཞིག་ལ་བྱ་བ་གང་ཞིག་བྱེད་པའི་
ཚེ༑ ལས་དེ་ཁོ་ན་ཉིད་ཀྱི་ངོ་བོར་གྱུར་པས་ལས་དང་བྱ་བ་ངོ་བོ་གཅིག་
པ་ཡིན་པ་དེ་ལྟ་བུའི་ལས་ཀྱི་དོན་ལ་འཇུག་པ་ནི་མཆོག་གསུམ་ལ་སྐྱབས་
སུ་ཤེས། ལྷར་གསལ། སྲ་བར་བྱེད། བརྟན་པར་གྱུར། སྒྲོལ་མ་ཚེའི་ལྷ་
རུ་བསྟེན། འོད་དུ་འཚེར། གཅིག་ཏུ་གྱུར། སོགས་སུ་ཤེས་པར་བྱ་སྟེ།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 283
དེས་ན་བྱ་ལས་ངོ་བོ་གཅིག་པའི་ཕྱིར་ལ་དོན་འདི་རིགས་ལ་གཞུང་འདིར་
དེ་ཉིད་ཀྱི་སྒྲས་བསྟན་ཅིང་། ངོ་བོ་གཅིག་ལ་བྱ་བ་དངོས་མི་འབྱུང་བས།
འཕགས་ཡུལ་པའི་བརྡ་སྤྲོད་པ་དག་གིས་ལས་ཀྱི་དོན་གཙོ་བོ་མ་ཡིན་
པའམ་ཕལ་པ་ཞེས་ཟེ ར་རོ། །ལ་ན་དག་ནི་དོན་འདི་འདྲ་ལ་ནམ་ཡང་
འཇུག་པ་མ་ཡིན་པས་སྨྲ་སྒོ ར་ལ་ན་དག་གི་འཇུག་པ་འཆད་པའི་སྐབས་
སུ་འདི ར་འཇུག་པ་མ་བཤད་པ་དང་། དུ་ལ་སོགས་པ་ལ་དང་མཐུན།།
དེ་ཉིད་དག་ནི་ལྷག་པ་ཡིན།།༡༨
ཞེས་གསུངས་པ་ལྟར་གོང་གསལ་ཀུན་བཟང་དགོངས་རྒྱན་དུ་དེ་ཉིད་ཀྱི་སྐོར་
གསུངས་པ་དང་མི་མཐུན་པ་ཆེན་པོ་བྱུང་ཡོད། དཔེར་ན། ཀུན་བཟང་དགོངས་
རྒྱན་དུ། ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན།།
ཞེས་པའི་རྩ་ཚིག་འགྲེལ་སྐབས། དེ་རྣམས་ཀྱི་འཇུག་ཡུལ་འདིར་དངོས་སུ་བསྟན་
པ་ནི་ལྔ་སྟེ།
ས1༡༩
རྣམ་དབྱེ་གཉིས་པ་ལས་སུ་བྱ་བ་དང་། བཞི་པ་དགོས་ཆེ ད་དང་།
བདུན་པ་གནས་གཞིའམ་རྟེན་གནས་དང་། དེ་ཉིད་དམ་བདེན་པ་དང་།
ཚེ་སྐབས་རྣམས་ལ་འཇུག།༡༩
ཅེས་གསུངས་པ་ལྟར་དེ་ཉིད་ལ་དོན་གྱི་འཇུག་ཡུལ་བྱེ་བྲག་རང་མཚན་པ་ཞིག་
ཡིན་པ་བསྟན་ཡོད། ལྷག་པར་མུ་ཏིག་ཕྲེང་མཛེས་ལས་ལྡོག་སྟེ ་ན་ལ་གཉིས་དེ་
ཉིད་ལ་འཇུག་པ་གསུངས་ཡོད་ཀྱང་ལ་སྒྲ་ལ་དོན་གྱི་འཇུག་ཡུལ་གཞན་བཞིན་
དུ ་དེ ་ཉི ད་ལ་མི་འཇུ ག་པ་ཡང་ཆེ ས་གསལ་པོར་གསུངས་ཡོད། དཔེ ར་ན།
ཤིན་ཏུ་མཛེས་དེ་ཉིད་དུ་གྱུར་ཀྱང་ཤིན་ལ་མཛེས་འཇུག་པ་མི་བདེ་བས་དེ་ཉིད་



284 བོད་ཀྱི་བརྡ་སྤྲོད་ནག་ཊཾ ཀཿ
ལ་མི་འཇུག་པ་གསུངས་ཡོད། བོད་ཀྱི་བརྡ་སྤྲོད་རིག་པའི་ཁྲིད་རྒྱུན་རབ་གསལ་
མེ་ལོང་དུ་དེ་ཉིད་ལ་བྱ་བ་ཐ་དད་དང་མི་དད་ཁྱད་མེད་དུ་འཇུག་པ་ཙམ་གྱིས་
གསལ་ཁ་ཐོན་པ་ལས་དོན་དུ་མུ་ཏིག་ཕྲེང་མཛེས་དང་དགོངས་པ་གཅིག་ཏུ་སྣང་།
དངུལ་ཆུ་ཡབ་སྲས་ཀྱི་བརྡ་སྤྲོད་དུ་མུ་ཏིག་ཕྲེང་མཛེས་དང་བཞེད་པ་ཇི་མ་ཇི་བཞིན་
བཀོད་ཡོད། སུམ་རྟགས་བཤད་སྦྱར་ལེགས་བཤད་གཅེས་བསྡུས་སུ་དེ་ཉིད་ཀྱི་
སྐབས་སྤྱིར་སི་དངུལ་བཞིན་དུ་དེ་ཉིད་རྣམ་དབྱེ་གཉིས་པའི་བྱེ་བྲག་ཏུ་གསུངས་
འདུག་ཀྱང་། དེ་ཉིད་ཀྱི་བྱ་ཚིག་རྣམས་བྱེད་པ་པོ་གཞན་དངོས་སུ་མི་སྣང་བ་ཞིག་
དགོས་པར་གསལ་སྟོན་བྱས་ཡོད། དེ་ཉིད་ལས།
རྣམ་དབྱེ་གཉིས་པའི་བྱེ་བྲག་བྱེད་པ་པོ་གཞན་དངོས་སུ་མི་སྣང་བ་བྱ་བྱེད་
ལས་གསུམ་ངོ་བོ་གཅིག་པ་ལྟ་བུ་ཆོས་རང་ཉིད་ཀྱི་གནས་ཚུལ་བརྗོད་པའི་
དོན་ཅན་དུ་འགྱུར་བ་ལ་དོན་གྱི་ཕྲད་སྦྱར་བ་ལ་ལྟོས་དགོས་པའི་དེ་ཉིད་
ཀྱི་སྒྲ་ནི། དཔེར་ན་གནས་སུ་ངེས། མིར་གྲུབ། མེ་རུ་འབར། སྟོང་ཉིད་
དུ་གྱུར། རབ་ཏུ་གསལ། ཤིན་ཏུ་བདེན།༢༠ ཞེས་པ་ལྟ་བུའོ།།
ཞེས་གསུངས་པ་ལྟར་སི་དངུལ་བཞིན་དུ་ན་ལ་གཉིས་དེ་ཉིད་ལ་མི་འཇུག་པ་དང་།
དེ ་ཉིད་རྣམ་དབྱེ་གཉིས་པའི་ནང་གསེས་སུ་བཞེ ད་ཡོད། འདི་ན་བཀོད་པའི་
མེ་རུ་འབར་ཞེས་པའི་དཔེར་བརྗོད་འདི་ཉིད་བོད་ཀྱི་སྐད་ཀྱི་གཤིས་ཀ་དང་མི་
མཐུན་པ་ལྟར་སྣང་ན། མེ་དང་འབར་དབར་ལ་དོན་རུ་སྒྲ་མེད་ན་མི་ལེགས་སམ།
དཔེར་བརྗོད་འདི་ཡི་སྐབས་སུ་བྱ་ལས་ངོ་བོ་གཅིག་པ་དང་། འདི་འདྲའི་བྱ་ལས་ངོ་
བོ་གཅིག་པའི་སྐབས་སུ་ལ་དོན་འབྲི་མི་རུང་བ་ཡིན། དཔེར་ན་སློབ་གྲྭ་བཙུགས་ལྟ་
བུ་ལ་སློབ་གྲྭར་བཙུགས་བྲིས་ན་མི་འགྲིགས་པ་བཞིན་ནོ། །ལྷག་པར་འདི་ན་བཤད་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 285
པའི་བྱ་བྱེད་ལས་གསུམ་ཞེས་པ་ནི་རྟགས་འཇུག་གི་གཞུང་གི་བཤད་སྲོལ་དང་གཏན་
ནས་མི་མཐུན་པ་ཞིག་ཡིན། རྟགས་ཀྱི་འཇུག་པའི་སྐབས་སུ་བྱ་བྱེད་ལས་གསུམ་
ཞེས་པ་ནི་བྱེད་པ་པོ་གཞན་དང་དངོས་སུ་འབྲེལ་བ་ཁོ་ན་ལ་འཇོག་པ་ལས་གཅིག་
ཤོས་ལ་འཇོག་ཏུ་མེད་པ་ཆེས་གསལ་པོ་འོ། །བརྡ་སྤྲོད་བློ་གསལ་དགའ་སྟོན་དུ་
བཀོད་པའི་དེ་ཉིད་ཀྱི་བཤད་པ་ནི་འདི་ལྟ་སྟེ། །
ལ་དོན་དེ་ཉིད་ལ་འཇུག་ཚུལ་ནི། ལ་དོན་སྦྱར་ས་དེའི་ངོ་བོར་གྲུབ་པའམ་
སྦྱར་ས་དེའི་ངོ་བོ་ཉིད་དུ་གྲུབ་པར་སྟོན་པ་ཞིག་དགོས་ཏེ། དཔེར་ན།
ཡིག་ཆའི་ནང་དོན་ཇེ་གསལ་ལ་བཏང་། ཞེས་པའི་ཚིག་ཕྲད་སྦྱར་ས་ནི།
ཇེ་གསལ་ཡིན་ལ་དེའི་ངོ་བོར་བཏང་བའམ་དེའི་ངོ་བོ་ཉིད་དུ་གྲུབ་པར་
བྱས་པའི་དོན་ཡིན་གྱི། ཇེ་གསལ་བྱ་བ་བྱེད་སའི་གཞི་བྱས་ནས་དེ་ལ་
བྱ་བ་གཞན་ཞིག་བྱས་པར་སྟོན་པ་མིན་པས་རྣམ་དབྱེ་གཉིས་པ་མིན།
ཇེ ་གསལ་གྱི་དོ ན་དུ་བྱ་བ་གཞན་ཞིག་བྱས་པར་སྟོ ན་པ་མིན་པས།
བཞི་པ་དགོས་ཆེད་ཀྱང་མིན། ཇེ་གསལ་རྟེ ན་དང་རྟེན་དེ་ལ་བརྟེ ན་
པའི་ཆོས་གཞན་ཞིག་གནས་པར་སྟོན་པ་མིན་པས། བདུན་པ་གནས་
གཞིའང་མིན་ནོ།།༢༡
ཞེས་གསུངས་པ་ལྟར་དེ་ཉིད་ཀྱི ་དཔེ ར་བརྗོད་དུ་ལ་དོན་སྦྱར་ཡུལ་དེ་ཉིད་བྱ་
ཡུལ་ཡིན་པ་དང་མི ན་པ་གཉིས་ཀར་ཡོད་ཅིང་། གལ་ཏེ་ལ་དོན་གྱི་འཇུག་
ཡུལ་དེ་ཉིད་བྱ་ཡུལ་ཁོ་ནར་ཁས་ལེན་ཚེ་རྣམ་དབྱེ་གཉིས་པར་འགྱུར་བ་དང་།
གལ་ཏེ་རྣམ་དབྱེ་གཉིས་པའམ་གཉིས་པའི་ནང་གསེས་གང་རུང་ཞིག་ཏུ་ཁས་ལེན་
ཚེ་སུམ་ཅུ་པའི་རྩ་བའི་བཤད་པ་དང་འགལ་བ་ཙམ་མ་ཟད་དེ་ཉིད་ལ་ངེས་པར་དུ་བྱ་
བ་ཞིག་དགོས་པ་ཞིག་ཏུ་སྣང་ཡང་། དེ་ཉིད་ལ་ནི་བྱ་བ་ཞིག་དགོས་པ་ངེས་ཅན་མིན།



286 བོད་ཀྱི་བརྡ་སྤྲོད་ནག་ཊཾ ཀཿ
དཔེར་ན། ཤིན་ཏུ་མཛེས་དང་། ཀུན་ཏུ་བཟང་། དེ་ཉིད་ཀྱི་དཔེར་བརྗོད་དུ་
རུང་ཡང་བྱ་ཚིག་མེད་པ་ལྟ་བུའོ། །དེ་བཞིན་སྨྲ་སྒོ་མཚོན་ཆར་ན་ལ་གཉིས་དེ་
ཉིད་ལ་མི་འཇུག་པར་བཤད་པ་ནི་དེ་ཉིད་ཀྱི་གོ་དོན་དཔྱིས་ཕྱིན་པ་མིན་པ་གོང་
གསལ་དཔེར་བརྗོད་ལས་ར་འཕྲོད་པ་ཡིན། དེས་ན་དེ་ཉིད་ཀྱི་དཔེར་བརྗོད་དུ།
བྱ་བ་དང་ལས་གཉིས་ངོ་བོ་གཅིག་པའམ་ཐ་མི་དད་པ་གང་ཞིག་དེ་དག་གི་བར་ན་
ལ་དོན་གྱི་ཕྲད་གང་རུང་ཞིག་དགོས་པ་ཡིན། ཞིབ་མོར་དཔྱད་ན་དེ་ཉིད་ཀྱི་དཔེར་
བརྗོད་ཀྱི་ཕྲད་དེའི་གོང་འོག་གཉིས་ལ་རིམ་བཞིན་ལས་དང་བྱ་བ་ཞེས་བཤད་ན་ཁྱབ་
ཆུང་བའི་སྐྱོན་ཡོད། གང་ལགས་ཤེ་ན། སྐབས་མང་པོར་དེ་ཉིད་ཀྱི་དཔེར་བརྗོད་
ལ་ཡོད་པའི་ཕྲད་དེའི་སྔོན་མ་དེ་བྱ་བ་དང་ལས་གཉིས་སུ་ཕྱེ་བའི་ལས་དེ་མ་ཡིན་ནོ།།
ལས་དང་བྱ་བ་གཉིས་ཀྱི་བར་ན་ཕྲད་འཇུག་པ་དེ་བོད་ཀྱི་བརྡ་སྤྲོད་པའི་ལུགས་ལས་
ཕྱི་རོལ་ཏུ་གྱུར་པའོ།།
འདི་སྐོ ར་རྣམ་དབྱེ་གཉིས་པའི་སྐབས་སུ་བཤད་ཟིན། དེ་ཉིད་ཀྱི་དཔེར་
བརྗོད་ཀྱི་ཕྲད་དེའི་སྔོན་མ་དེ་ལས་མིན་ན་གང་ཡིན་ཞེ་ན། དེ་ནི་བྱ་ཡུལ་དང་ཡང་ན།
ཁྱད་ཆོས་ཀྱི་ཚིག་འབྲུ་གང་རུང་གཅིག་ཡིན་པའི་ཕྱིར། དེས་ན་དེ་ཉིད་ཀྱི་དཔེར་
བརྗོད་ཕལ་ཆེ་བར། ཁྱད་ཆོས་ཀྱི་ཚིག་འབྲུ་གཅིག་དང་། དེ་རྗེས་ལ་དོན་གྱི་ཕྲད།
དེ་རྗེས་བྱ་བྱེད་ཐ་དད་མི་དད་ཀྱི་བྱ་ཚིག་གཅིག །ཡང་ན། མིང་རྐྱང་གཞན་ཞིག་
ཡོད་པས་ལ་དོན་གྱི་རྗེས་སུ་ཡོད་པ་དེ་ཉིད་བྱ་ཚིག་ཡིན་དགོས་པའི་ཁྱབ་པའང་མེད།
མུ་ཏིག་ཕྲེང་མཛེས་ཀྱི་རྗེས་སུ་འཇུག་པ་རྣམས་ཀྱིས་འདི་ཉིད་རྣམ་དབྱེའི་གཉིས་པའི་
ནང་གསེས་ཤིག་ཡིན་པར་བཞེད་ཡོད། རྒྱུ་མཚན་ནི་བྱ་ལས་གཉིས་ཡོད་པ་དང་ལ་དོན་
གྱི་ཕྲད་ཡོད་པ་ལ་དགོངས་པར་སེམས་སོ། །ཐོན་མིའི་ཞལ་ལུང་དང་ཕྱོགས་མཐུན་
རྣམས་ཀྱིས་འདི་ཉིད་གཉིས་པའི་ནང་གསེས་སུ་མི་བཞེད་པ་ཡིན། རྒྱུ་མཚན་ནི་སུམ་ཅུ་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 287
པའི་རྩ་བར་རྣམ་དབྱེ་གཉིས་པ་དང་དེ་ཉིད་ལོགས་སུ་བསྟན་པ་ལས་གཅིག་གཅིག་གི་ནང་
གསེས་སུ་མ་བཤད་དོ། །ཞེས་དགོངས་པ་བཞེས་ཀྱི་ཡོད། དེ་ཉིད་ལས།
ཡང་སི་ཏུས། འཕགས་ཡུལ་བའི་བརྡ་སྤྲོད་པ་དག་གིས་ལས་ཀྱི་དོན་
གཙོ་བོ་མ་ཡིན་པའམ་ཕལ་པ་ཞེས་ཟེ ར་རོ། །ཞེས་དེ་ཉིད་རྣམ་དབྱེ་
གཉིས་པ་ཕལ་པར་བཤད་པ་དང༌། དེ ་ཉིད་རྣམ་དབྱེ་གཉི ས་པའི་
ཁོངས་གཏོགས་དང་། ཚེ་སྐབས་རྣམ་དབྱེ་བདུན་པའི་ཁོངས་གཏོགས་
ཡི ན་ཞེ ས་བཤད་པ་རྣམས་ལ་ཡང་དཔྱད་པར་བྱ་བ་འདི ་ཡོ ད་དེ །
རྩ་བར་ལ་དོན་གྱི་འཇུག་ཡུལ་ལྔ་ཡོད་པར་གསུངས་པ་ལས། གཅིག་
གཅིག་གི་ཁོངས་སུ་བསྡུ་རྒྱུ་དང་། ལེགས་སྦྱར་དང་འདྲ་བར་གཙོ་བོ་
དང་ཕལ་པ་ཡིན་པར་དངོས་ཤུགས་གང་དུ་ཡང་མ་གསུངས་པས་དོན་ཇེ་
དཀའ་རུ་བཏང་བ་ལ་དགོས་པ་མེད་དོ།།༢༢
ཞེས་གསུངས་ཡོད། གཞན་ཡང་མུ་ཏིག་ཕྲེང་མཛེས་ཀྱི་རྗེས་འབྲང་རྣམས་ཀྱིས་སྨྲ་
སྒོ་མཚོན་ཆའི་རྗེས་སུ་འབྲངས་ཏེ་ན་ལ་གཉིས་དེ་ཉིད་དུ་མི་འཇུག་པར་བཤད་ཡོད།
འགྲེལ་ཆེན་ལས།
འཕགས་ཡུལ་པའི་བརྡ་སྤྲོད་པ་དག་གིས་ལས་ཀྱི་དོན་གཙོ་བོ་མ་ཡིན་
པའམ་ཕལ་པ་ཞེས་ཟེར་རོ། །ལ་ན་དག་ནི་དོན་འདི་འདྲ་ལ་ནམ་ཡང་
འཇུག་པ་མ་ཡིན་པས། སྨྲ་སྒོར་ལ་ན་དག་གི་འཇུག་པ་འཆད་པའི་སྐབས་
སུ་འདི ར་འཇུག་པ་མ་བཤད་པ་དང་། དུ་ལ་སོགས་པ་ལ་དང་མཐུན།།
དེ ་ཉིད་དག་ནི་ལྷག་པ་ཡིན། །ཞེས་འབྱུང་བ་ནི་ལེགས་པར་བཤད་
པའོ།།༢༣



288 བོད་ཀྱི་བརྡ་སྤྲོད་ནག་ཊིཀཿ
ཞེས་གསལ། འོན་ཀྱང་སྔོན་གྱི་མཁས་པ་ཞ་ལུ་ལོ་ཆེན་དང་། ལྕང་སྐྱ་རོལ་པའི་རྡོ་རྗེ།
ཨ་ལག་ཤ་ངག་དབང་བསྟན་དར། གསེར་ཏོག་ཚུལ་ཁྲིམས་རྒྱ་མཚོ། དུས་རབས་
འདིའི་མཁས་དབང་༧སྐྱབས་རྗེ་ཁྲི་བྱང་རིན་པོ་ཆེ་མཆོག་དང་དམུ་དགེ་བསམ་
གཏན་སོགས་ཀྱིས་ནི་ན་ལ་དེ་ཉིད་ལ་འཇུག་པའི་དཔེར་བརྗོད་མང་པོ་བཀོད་ཡོད།
ལེགས་བཤད་སྣང་བྱེད་ནོར་བུ་ལྟར་ན། དེ་ཉིད་ཅེས་པ་དེ་ཁོ་ན་ཉིད་དུ་བཤད་ཀྱང་།
དེ་དང་། ཁོ་ན་དང་། ཉིད། ཅེས་པ་རེ་རེ་ནས་ཀྱང་ངེས་གཟུང་གི་དོན་དུ་བཤད་
ཡོད། དེས་ན་བཤད་པ་འདི་ནི་ལ་དོན་གྱི་འཇུག་ཡུལ་དུ་གྱུར་པའི་དེ་ཉིད་ཀྱི་བཤད་
པ་ལས་ཕྱི་རོལ་ཏུ་གྱུར་པར་སྣང་། དེ་ཡང་དེ་ཉིད་ལས།
དེ ་ཉི ད་ཅེ ས་པའི་ངོས་འཛི ན་ནི ་འགྲེལ་པ་ཉི་མའི་འོད་ཟེ ར་དང་།
བསྟན་པའི་སྒྲོན་མེར་ཟུར་ཙམ་བསྟན་པ་མ་གཏོགས་གཞན་འགྲེལ་པ་
སྔ་མ་ཐམས་ཅད་དུ་དེ ་ཁོ་ན་ཉིད་གཅིག་པུར་ངོས་ཟིན་པ་ནི་དཔེར་
བརྗོད་གུ་དོག་པའི་སྐྱོན་དང་། སྤྱི་བྱེ་བྲག་དབྱེ་བ་མ་ཕྱེས་པར་མངོན་ཏེ།
དཔེ ར་ན། དེ་ཁོ་ན་ཉིད་ཅེས་པའི་ན་ཡིག་དེ་ཡང་དག་པའི་དོན་ཁོ་
ནའི་ངེས་གཟུ ང་གི ་སྒྲ་ཡིན་པས་ངེས་གཟུ ང་གི་དོན་དུ་སྐབས་ཐོབ་
ཀྱི ས་སྦྱར་རུང་གི་ཡང་དག་པའི་གནས་ལུགས་ཀྱི་དོན་ཁོ་ན་ལྟ་བུར་
ངེས་མི་དགོས་ཏེ་དཔེར་བརྗོད་འོག་ནས་འབྱུང་བ་ལྟར་དང་། དཔེར་
མཚོན་ན་དེ་ཁོ་ན་ཉིད་ཅེས་པའི་དེ་ནི་འདས་མ་ཐག་པའམ་གཞན་དང་།
ཁོ་ནི་ཚིག་གྲོགས། ན་དང་ཉིད་གཉིས་ཀ་ངེས་གཟུང་གི་དོན་ཡིན་ཏེ།
སྔ་མ་ནི་གཞུང་འདི་ཉིད་ཀྱིས་འགྲུབ་པ་གང་ཞིག ཕྱི་མ་ནི་ཟླ་ཟེར་ལས་
ཀྱང་། ཉིད་ཅེས་བྱ་བ་ནི་ངེས་པར་བཟུང་བའོ། །ཞེས་གསུངས་པའི་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 289
ཕྱིར་དོན་ལ་ངེས་གཟུང་གི་དོན་ཁོ་ན་ལན་གསུམ་དུ་བསྐྱར་བ་ཡིན་ལ།
དེ ས་མཚོན་ལྷ་རྣམས་ཀྱི་ནང་ནས་ལྷ་དེ་ཁོ་ན་ཉི ད། ཆོས་ཐམས་
ཅད་ཀྱི་ནང་ནས་གནས་ལུགས་ཀྱི་དེ་ཁོ་ན་ཉིད། རི་རྣམས་ཀྱི་ནང་
ནས་ལྷུ ན་པོ་དེ་ཁོ་ན་ཉིད། སྣང་བྱེད་ཀྱི་ནང་ནས་ཉི་མ་དེ་ཁོ་ན་ཉིད།
འགྲོ་བ་རྣམས་ཀྱི་ནང་ནས་མི་དེ་ཁོ་ན་ཉིད། ཅེས་སོགས་སམ། ཡང་ན་
དེ་མ་སྦྱར་བར་ལྷ་དེ་རྣམས་ཀྱི་ནང་ནས་བརྒྱ་བྱིན་ཁོ་ན་ཉིད་སོགས་དང་།
ལྷ་རྣམས་ཀྱི་ནང་ནས་ལྷ་དེ་ཉིད་སོགས་ངེས་གཟུང་གི་སྒྲ་བསྐྱར་བ་དང་།
ལྷ་དེ་རྣམས་ཀྱི་ནང་ནས་ལྷ་དེ་ཟེར་བ་སོགས་ངེས་གཟུང་གི་སྒྲ་གཅིག་
གིས་བསྟན་པ་རྣམས་ནན་ཚིག་ཡོད་མེད་ཀྱི་ཁྱད་ཙམ་མ་གཏོགས་དོན་
ལ་ཁྱད་པར་ཆེར་མི་འབྱུང་བར་ཤེས་པར་བྱ་དགོས་ལ་གཟུར་གནས་བློ་
གསལ་མཐའ་དག་མཉེས་པའི་མཆོད་པ་འབུལ་ན་དགྱེས་པའི་ངོམ་པར་
མཛོད་ཅིག།༢༩
ཅེས་གསལ་བར་བཤད་ཡོད་ཀྱང་དེ་ཉིད་ཅེས་པ་ངེས་གཟུང་དང་གནས་ལུགས་དོན་
དམ་ལ་འཇུག་མིན་ཇི་ལྟར་ཡང་སྐབས་དོན་ལ་དོན་གྱི་འཇུག་པ་སྟོན་པའི་དེ་ཉིད་ནི་
གོང་དུ་སྣང་བྱེད་ནོར་བུར་བཀོད་པ་རྣམས་ཁས་ལེན་དུ་མི་རུང་བ་ཡིན།།
གཞན་ཡང་ན་ལའི་སྒྲ་དེ་ཉིད་ལ་འཇུག་པའི་དཔེར་བརྗོད་བརྡ་སྤྲོད་བློ་གསལ་
དགའ་སྟོན་དུ་གསལ་བ་རྣམས་ནི་དེ་ཉིད་ལས།
ཇེ ་གསལ་ལ་བཏང་། ཇེ་ལེགས་རྩ་བཏང་། ཇེ་ཟབ་ལ་བཏང་། རྗེ་
གཙང་ལ་བཏང་། བོད་སྐད་ལུ་བསྒྱུར། མདོག་སེར་པོ་ལྕ་བསྒྱུར།
ལྕགས་གསེར་ལུ་གྱུར། དོན་ལ་གནས། ཐ་སྙད་ལ་གྲུབ་སོགས་དང་། །



290 བོད་ཀྱི་བརྡ་སྤྲོད་ནག་ཊིཀ
མིང་གིས་བཏགས་ཙམ་དུ་སྣང་། དེ་ཁོ་ན་ཉིད། སོ་ན་གནས། དེ་ག་
རང་ན་འདུག ཁྱིམ་ཚང་བདེ་ཐོག་ཡག་ཐོག་ན་ཡོད།།
ཅེས་པ་ལྟ་བུ་དང༌། རང་གི་བསམ་ངོ་ལ་ལྟོ ས་ནས་བཤད་ན། སྤྱིར་ན་ལ་
གཉི ས་དེ་ཉིད་ལ་འཇུག་པ་དེ་ཤིན་ཏུ་འཐད་པར་མཐོང་ཞིང་། འོན་ཀྱང་ན་ལ་
གཉི ས་ཀྱི ས་ལ་དོ ན་གཞན་བཞིན་དུ་དེ་ཉིད་ལ་འཇུག་པ་ཁྱབ་ཆེ་བ་རང་མེད།
འདིའི་ཐད་གོང་དུ་ཀུན་བཟང་དགོངས་རྒྱན་ན་གསུངས་པ་དེ་ཉིད་ཤིན་ཏུ་མཛེས་
པར་སེམས་སོ། །ན་ལ་གཉིས་རྣམ་དབྱེ་གཉིས་པ་བཞི་པ་བདུན་པ་རྣམས་ལ་
རྗེས་འཇུག་ཡོངས་རྫོགས་ཀྱི་རྗེས་སུ་འཇུག་པ་བདེ་པོའི་ཐོག་ནས་འཇུག་ཀྱང་།
དེ་ཉིད་ཀྱི་སྐབས་སུ་དེ་ལྟར་མིན་པར་སྐབས་འགའ་ཞིག་ཏུ་ལ་དོན་གྱི་ཕྲད་གཞན་
གང་རུང་གཅིག་བྲིས་ན་འཇུག་པ་བདེ་ལ། ན་ལ་གང་རུང་ཞིག་བྲིས་ན་འཇུག་པ་
མི་བདེ་བ་ཡོད་པ་དེ་འུ་ཅག་བོད་ཀྱི་སྐད་ཀྱི་གཤིས་སུ་གྲུབ་པ་ཡིན། དཔེར་ན།
ཡི་དམ་གྱི་གཟུགས་སུ་མཐོང་ལྟ་བུ་དེ་ཉིད་ཀྱི་དཔེར་བརྗོད་ཡིན་ཞིང་། འཇུག་
པའང་བདེ་བ་ཡོད། ཡི་དམ་གྱི་གཟུགས་ལ་མཐོང་ལྟ་བུ་ནི་འཇུག་པའང་མི་བདེ་
ཞིང་། དེ་འདྲའི་ངག་གི་སྦྱོར་བ་བོད་སྐད་ལ་མ་གྲགས་པ་ཡིན། དེས་ན་གཟུགས་
སུ་མཐོང་ཞེས་སུ་སྒྲ་ཡོད་པའི་སྐབས་སུ་དེ་ཉིད་ཀྱི་དཔེར་བརྗོད་དུ་འཐད་ཀྱང་།
སུ་སྒྲའི་ཚབ་ཏུ་ལ་སྒྲ་ཡོད་ན་དེ་ཉིད་ཀྱི་དཔེར་བརྗོད་དུ་མི་འཐད་པར་སེམས།
དད་པར་གྱུར་དེ་ཉིད་ཡིན་ཡང་དད་ལ་གྱུར་དེ་ཉིད་མིན། བཟང་དུ་ཕྱིན་དེ་ཉིད་
ཡིན་ཡང་བཟང་ལ་ཕྱིན་དེ་ཉིད་མིན། བཟང་དུ་ཕྱིན་ནི་དྲག་ཏུ་ཕྱིན་པའི་དོན་དང་།
བཟང་ལ་ཕྱིན་ནི་བཟང་ཞེས་པའི་གནས་དེར་ཕྱིན་པའི་དོན་དུ་གོ་བ་ཡིན། དེས་
ན་རང་ལུགས་སུ་ན་ལ་གཉིས་དེ་ཉིད་ལ་འཇུག་པའི་གནས་སྐབས་ཀྱང་ཡོད་ཅིང་།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 291
ན་ལ་གཉིས་དེ་ཉིད་ལ་མི་འཇུག་པའི་གནས་སྐབས་ཀྱང་ཡོད་པར་ཁུམས་སོ། །བྲ་ཏིའི་
ཞལ་ལུང་དུ་ཡང་ན་ལ་གཉིས་དེ་ཉིད་ལ་འཇུག་པ་གསུངས་ཡོད། ཇི་སྐད་དུ།
རྣམ་དབྱེ་གཉིས་པའི་བྱེ་བྲག་དེ་ཉིད་ལ་འཇུག་པ་ནི། དཔེར་ན། སྐྱབས་
སུ་མཆི། སེམས་སུ་ཤར། ལྷར་གསལ། སྲ་རུ་སོང་། འོད་དུ་འབར།
ལྟ་ན་སྡུག སོ་ན་གནས། སེམས་ན་ངེས། དོན་ལ་སྙེག གོང་འཕེལ་
ལ་སོང་། བློ་ལ་ངེས། ཡིད་ལ་གོམས། བག་ལ་ཉལ། གྱེན་ལ་འཕྱུར།
དོན་ལ་གནས། ཏིང་ངེ་འཛིན་ལ་མཉམ་པར་གཞག སྐྱོབ་ཏུ་རེ། རབ་ཏུ་
བྱུང་། སྐད་ཅིག་ལ་འཆར། རྣམ་བཅད་ལ་ཁེགས། ཡོངས་གཅོད་ལ་གྲུབ།
ལྟ་བུ་སྟེ། ལས་དང་བྱ་བ་ཐ་མི་དད་པའི་རང་གི་དེ་ཁོ་ན་ཉིད་བདེན་པར་
སྟོན་པའི་དོན་ཅན་རྣམས་ལ་འཇུག་གོ །ན་ལ་གཉིས་དེ་ཉིད་ལ་འཇུག་པ་
འདི་ནི་རྩ་བ་མཁན་པོའི་དགོངས་པ་ཡིན་ཅིང་། འཇུག་ཚུལ་ཡང་གོང་གི་
དཔེས་མཚོན་པར་ནུས་ཤིང་། སྨྲ་སྒོ་ལས་མི་འཇུག་པར་གསུངས་པ་ནི་
ཁྱབ་ཆུང་བ་ཙམ་ལ་དགོངས་པ་ཡིན་པས་གཉིས་ཀའི་དགོངས་པ་མཐུན་
ཕྱོགས་སུ་གོ་བར་བྱ་ཡི་འགལ་འདུར་མི་གཟུང་ངོ༌།།༢༦
ཞེས་གསལ། གཞན་ཡང་དེ་ཉིད་ཀྱི་ཕྲད་ཀྱི་རྗེས་དེ་བྱ་ཚིག་ཡིན་པའི་ངེས་པའང་
མེད་དེ ་དཔེ ར་ན། ཤིང་ལ་ཙནྡན་ཡོད་དང་བོད་མི་ལ་མཁས་པ་ཡོད་ལྟ་བུའོ།།
དཔེར་བརྗོད་འདི་གཉིས་ལ་གོ་བ་མི་འདྲ་བ་གསུམ་ཡོད། དེ་ཡང་དང་པོ་ནི་ཤིང་
གི་ནང་དུ་ཙནྡན་ཡོད་པ་དང་། བོད་མིའི་ནང་ན་མཁས་པ་ཡོད་པའི་དོན་ཡིན། གོ་
བ་འདི་ཡི་དབང་དུ་བྱས་ན་དཔེར་བརྗོད་ཀྱི་ལ་སྒྲ་རྣམ་གཉིས་ཚིག་སྡུད་ཙམ་དུ་གོ།
གཉིས་པ་ནི་ཤིང་གང་ཞིག་གི་ངོས་སུ་ཙནྡན་ཡོད་པ་དང་། བོད་མིར་བརྟག་དཔྱད་



292 བོད་ཀྱི་བརྡ་སྤྲོད་ནག་ཊིཀ
བྱས་ཏེ་བོད་མིའི་སྐོར་ལ་མཁས་པ་ཆགས་པ་ཡོད་ཅེས་པའི་དོན་ཡིན། གོ་བ་འདི་
ཡི་དབང་དུ་བྱས་ན་དཔེར་བརྗོད་ཀྱི་ལ་སྒྲ་རྣམ་གཉིས་རྟེ ན་གནས་ལྟ་བུར་སྣང་།
གསུམ་པ་ནི་ཙནྡན་གྱི་ངོ་བོར་གྱུར་པའམ་ཙནྡན་ཡི ན་པའི་ཤིང་ལ་གོ་བ་ཡིན།
དེ་བཞིན་མཁས་པ་ཡིན་པའི་བོད་མིར་གོ་བ་ཡིན། གོ་བ་འདི་ཡི་དབང་དུ་བྱས་ན་
དཔེར་བརྗོད་ཀྱི་ལ་སྒྲ་རྣམ་གཉིས་དེ་ཉིད་ཀྱི་དཔེར་བརྗོད་དུ་སྣང་། དེ་ལས་ལྡོག་སྟེ་
གལ་ཏེ་བོད་དུ་མཁས་པ་ལྟ་བུ་ཞིག་བྲིས་ཡོད་ན་བདུན་པའི་དཔེར་བརྗོད་ཡིན་པ་ལ་
རྩོད་པ་མེད་དོ། །ཐུ་མིའི་དགོངས་རྒྱན་དུ་དེ་ཉིད་གཉིས་པའི་ནང་གསེས་སུ་བཞག་
པ་དང་། ན་ལ་གཉིས་དེ་ཉིད་ལ་མི་འཇུག་པ་བཤད་པ་སི་དངུལ་དང་མཐུན་ཡང་།
དེ་དག་ན་མ་བཤད་པའི་དབྱེ་བའི་རྣམ་གྲངས། ཁྱད་ཆོས་གསལ་བྱེད་ཀྱི་དེ་ཉིད།
དཔེར་ན། ཁྱོད་གདོང་ལྷག་པར་མཛེས། རྣམ་འགྱུར་གསལ་བྱེད་ཀྱི་དེ་ཉིད།
དཔེར་ན། བདག་ཉིད་ལྷ་རུ་གསལ། བྱ་རྒྱུ་གསལ་བྱེད་ཀྱི་དེ་ཉིད། དཔེར་ན།
རྡོ་རྗེ་སེམས་དཔའ་བསྒོམ་པར་བྱ། བྱེད་ལས་གསལ་བྱེད་ཀྱི་དེ་ཉིད། དཔེར་ན།
སྦྱིན་པ་གཏོང་བར་བྱེད། བསྐུལ་ཚིག་གསལ་བྱེད་ཀྱི་དེ་ཉིད། དཔེར་ན། དངོས་
གྲུབ་སྩལ་དུ་གསོལ། སྨོན་པ་གསལ་བྱེད་ཀྱི་དེ་ཉིད། དཔེར་ན། ཡེ་ཤེས་རྟོགས་
པར་ཤོག་བཅས་པ་ལྟ་བུ་ཡིན། དེ་ཡང་དེ་ཉིད་ལས།
གཉིས་པའི་ནང་ཚན་དེ་ཉིད་ནི། །བྱ་དངོས་དང་ནི་བྱ་བ་སོགས། །ངོ་
བོ་གཅིག་གྱུར་དེ་ཉིད་ཡིན། །དངོས་གཅིག་ཁོ་ནའི་ཁྱད་ཆོས་དང་།།
རྣམ་འགྱུར་བྱ་རྒྱུ་བྱ་བ་གཅིག །བྱེད་ལས་གསལ་བྱེད་བསྐུལ་ཚིག་དང་།།
སྨོ ན་པ་སོགས་ལ་འཇུག་སྟེ ་དཔེར། ཁྱད་ཆོས་ཁྱོད་གདོང་ལྷག་པར་
མཛེས། །རྣམ་འགྱུར་བདག་ཉིད་ལྷ་རུ་གསལ། །བྱ་རྒྱུ་བྱ་བ་གཅིག་གྱུར་
ནི༑ ༑རྡོ་རྗེ་སེམས་དཔའ་བསྒོམ་པར་བྱ། །བྱེད་ལས་སྦྱིན་པ་གཏོང་བར་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 293
བྱེད། །བསྐུལ་ཚིག་དངོས་གྲུབ་བསྩལ་དུ་གསོལ། །སྨོན་པ་ཡེ་ཤེས་
རྟོགས་པར་ཤོག།༢༧ཅེས་སོ།།
དེ་ཉིད་ཀྱི་དཔེར་བརྗོད་བློ་གསལ་འཇུག་ངོགས་སུ་དྲངས་པ་ནི་འདི་ལྟ་སྟེ།།
ལ་དོན་དེ་ཉིད་ལ་འཇུག་པ་དཔེར་ན། ཤེས་སུ་བཅུག དངོས་སུ་ཤེས། རྒྱས་
སུ་བཅུག འདུས་བྱས་སུ་གྲུབ། ཞིང་ལས་མཉམ་ལས་སུ་གྱུར། ལེགས་སུ་བཏང་།
སེམས་དཔའ་རུ་ངེས། ཁོ་དགའ་རུ་བཅུག བདེན་པ་རུ་གྲུབ། བྱ་བ་ཆེན་པོ་རུ་ངེས།
རིན་པོ་ཆེ་རུ་ངེས། སེམས་དཔར་ངེས། བདེན་པར་གྲུབ། ཆེན་པོར་ངེས། རིན་
པོ་ཆེར་གསལ། རྒྱལ་ཁབ་ཆེན་པོར་གྱུར། མཆོག་ཏུ་གྱུར། བདེན་ཚིག་ཏུ་གནས།
དྲག་ཏུ་འཁྲུག རབ་ཏུ་གྲུབ། ཀུན་ཁྱབ་ཏུ་སྤེལ། ཇེ་ཟབ་ཏུ་བཏང་། ཤིནད་ཏུ་
བདེན། སེམས་འགྱུརད་ཏུ་བཅུག རྦབ་ལ་འགྲིལད་ཏུ་བཅུག ཇེ་མང་དུ་བཏང་།
ཐང་རྒོད་ས་ཞིང་དུ་གྱུར། འོད་དུ་འཚེར། ལུགས་ངན་ཟད་དུ་བཅུག གཉིད་སད་
དུ་བཅུག མི་ཐ་ཆད་དུ་གྱུར། རྗེ་བོར་འཕྲད་དུ་བཅུག ཁོ་བོ་བཞད་དུ་བཅུག
དོན་གལ་ཆེན་དུ་གནས། སྨུག་པ་སྤྲིན་དུ་སོང་། དགྲ་བོའི་ནུས་པ་ཇེ་ཞན་དུ་བཏང་།
རྒྱལ་ཁབ་སྲ་བརྟན་དུ་གྱུར། ཕྱེ་ཟན་དུ་བྱས་ནས་ཟོས། རས་རྐྱང་སྟན་དུ་བྱས་ནས་
ཉལ། འཇིག་རྟེན་ཞི་འཇམ་དུ་སོང་། མི་རིགས་འདྲ་མཉམ་དུ་གྱུར། ཐག་པ་དམ་དུ་
བཟུང་། སེམས་ཇེ་འཇམ་དུ་གྱུར། མེ་ཇེ་འབར་དུ་གྱུར། ཆུ་འཁྱགས་དར་དུ་གྱུར།
འོབ་དེ་ཆུ་ཡུར་དུ་བཏང་། གསེར་དུ་གྲུབ། གངས་ཀྱི་རི་བོ་ཚར་དུ་དངར།།
ལ་ཡིག་གི་དཔེ། ཞིང་ལས་མཉམ་ལས་ལ་བསྒྱུར། ཇེ་ལེགས་ལ་བཏང་། ཚིག་
དེ་བདེན་པ་ལ་གནས། ཆོས་དེ་འདུས་བྱས་ལ་གྲུབ། རིམ་གྱིས་མི་དམངས་ལ་ཕན་
པའི་ལས་འགུལ་ཆེན་པོ་ལ་གྱུར། དེང་སང་རྒྱལ་ཁབ་ཆེན་པོ་ཞིག་ལ་འགྱུར་འདུག



294 བོད་ཀྱི་བརྡ་སྤྲོད་ནག་ཊིཀ
ཇེ་ཟབ་ལ་བཏང་། ཇེ་གཙང་ལ་གྱུར། ཐང་ཆེན་ཞིང་ལ་བསྒྱུར། ཐ་སྙད་ལ་གྲུབ།
མི་ཐ་ཆད་ལ་གྱུར། བོད་སྐད་ལ་བསྒྱུར། དོན་ལ་གནས། སྨུག་པ་སྤྲིན་ལ་གྱུར།
ཇེ་འཇམ་ལ་སོང་། མི་རིགས་འདྲ་མཉམ་ལ་གྱུར། ཚོང་ལས་སོ་ནམ་ལ་བསྒྱུར།
ཆུ་དར་ལ་ལོག ལྕགས་གསེར་ལ་གྱུར། ཇེ་གསལ་ལ་བཏང་། བ་ལང་ལ་དཀར་
ཟལ་ཡོད། ཤིང་ལ་ཙན་དན་ཡོད། བོད་མི་ལ་མཁས་པ་ཡོད། འབྲུ་རིགས་ལ་གྲོ་
ཡོད། ན་ཡིག་གི་དཔེ་ནི། མིང་གིས་བཏགས་ཙམ་ན་སྣང་། དེ་ཀ་རང་ན་འདུག
དེ་ཁོ་ན་ཉིད། སོ་ན་གནས། བསམ་གཏན་དང་པོ་ན་ཐམས་ཅད། ཁྱིམ་ཚང་བདེ་
ཐོག་ཡག་ཐོག་ན་ཡོད།།༢༨
གོང་གསལ་དེ་ཉིད་ཀྱི་དཔེར་བརྗོད་ལག་མ་ཐོགས་པ་ཡོད་པ་རྣམས་ལ་རེ་
རེ་ནས་མནོ་བསམ་ཞིག་བཏང་ཐུབ་ན་རང་ངོས་ནས་དེ་ཉིད་ཀྱི་གོ་དོན་ལ་གོ་བ་
དམིགས་བསལ་བ་ཞིག་འཆར་ངེས་ཡིན། དེ་སྔ་བརྡ་སྤྲོད་ཀྱི་བཤད་པ་མང་ཆེ་བའི་
ནང་དེ་ཉིད་ཀྱི་དཔེར་བརྗོད་དཀོན་པར་སྣང་ཡང་དེ་འདྲ་མིན་པ་གོང་གི་དཔེར་
བརྗོད་རྣམས་ལས་གསལ་པོར་གྱུར། སི་ཏུའི་རྗེས་འབྲང་རྣམས་ནས་གོང་གསལ་ལ་
སྒྲ་ཅན་གྱི་དཔེར་བརྗོད་ཚང་མ་དེ་ཉིད་དུ་མི་བཞེད་པར་མ་ཟད། བོད་མིར་མཁས་པ་
ལྟ་བུ་ཡང་དེ་ཉིད་དུ་མི་བཞེད་པ་ཡིན། གང་ལགས་ཤེ་ན། དཔེར་བརྗོད་འདི་རིགས་
ལ་བྱ་ལས་ངོ་བོ་གཅིག་པའི་དོན་བཤད་དུ་མེད་པ་ཡིན་ཏེ་བྱ་བ་ཞིག་མེད་པའི་ཕྱིར།
དེ་བཞིན་ཤར་ཆེན་ངག་དབང་ཚུལ་ཁྲིམས་ཀྱི་དབང་དུ་བྱས་ན་བོད་སྐད་དུ་བསྒྱུར་
ཞེས་པའི་དཔེར་བརྗོད་འདི་རི གས་ཀྱང་དེ་ཉིད་ཀྱི་དཔེར་བརྗོད་དུ་བཞག་པ་མི་
འཐད་དེ་བསྒྱུར་ཅེས་པ་བྱེད་པ་པོ་གཞན་དང་དངོས་སུ་འབྲེལ་བའི་བྱ་ཚིག་ཡིན་པ་
གང་ཞིག་ཁོང་གིས་དེ་ཉིད་ཀྱི་དཔེར་བརྗོད་དུ་བྱེད་པོ་གཞན་དང་དངོས་སུ་མ་འབྲེལ་
བ་དགོས་པ་གསལ་པོར་གསུངས་པ་གོང་དུ་དྲངས་པ་བཞིན་ནོ།།



སང
སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 295
ཡང་སུམ་རྟགས་ཀྱི་འགྲེལ་པ་ཆུ་གཏེར་གསལ་བའི་རྦ་རླབས་ཞེས་བྱ་བ་དེར།
དེ་ཉིད་ཀྱི་མཚན་ཉིད་བྱ་བ་ལས་ངོ་བོ་གཅིག་པ་ཞེས་བཞག་བཞིན་དུ། དཔེར་བརྗོད་
སྐབས་ན་ལ་དེ་ཉིད་ལ་འགྲོ་བའི་དཔེར་བརྗོད་དུ། །
ཆོས་ཉིད་ལ་གསལ། གཏན་ལ་ཕབ། ལང་ལ་ཤོར། ལྟ་ན་སྡུག བླ་ན་
འཕགས་ཞེས་བཞག་ཀྱང་། དཔྱད་ན། ༡ དང་པོ་ཆོས་ཉིད་ལ་གསལ་ཞེས་
པ་ནི ་ནམ་མཁའ་ལ་གསལ་ཟེ ར་བ་དང་ཡོངས་སུ་མཚུངས་པས་ནམ་མཁའ་
ལ་གསལ་རྒྱུ་ནི་ལས་ཀྱི་དངོས་པོ་ཉི་མ་དང་ཟླ་བ་ཡོད་པ་བཞི ན། ལས་དང་
བྱ་བ་ཐ་དད་དུ་ཡོད་དགོས་ན་ཆོས་ཉི ད་དུ་གསལ་ཞེས་སྦྱར་དགོས་སོ། །༢
གཏན་ལ་ཕབ་ཅེས་པའང་ཕབ་རྒྱུ་དེ་གཏན་མིན་པ་དོན་གཞན་ཞིག་གཏན་ཚད་དང་
བསྟུན་ནས་མཐུན་པར་གཞན་ཞིག་ཕབ་པ་ཡིན་པས། དེའང་བྱ་ལས་ཐ་དད་ཡིན།
༣ ལངས་ལ་ཤོར་ཞེས་པའང་ཤོར་རྒྱུ་དེ ་ལངས་མིན་པ་བྱིས་པ་སོགས་གཞན་
ཞིག་དེ ར་ཤོར་རྒྱུའི་ལས་ཀྱི་དངོས་པོ་ཐ་དད་ཡོད་པ་དང་། ༤ ལྟ་ན་སྡུག་ཅེས་
པའང་སྡུག་པ་དེ་ལྟ་མིན་པ་ལྟ་ཡུལ་དེ་ཡིན་དགོས་པས་དེའང་དེ་ཉིད་མིན། ༥
བླ་ན་འཕགས་ཞེས་པའང་བླ་དེ ་འཕགས་ས་ཡིན་གྱི་འཕགས་རྒྱུ་དེ་མིན་པས།
དེ་རྣམས་གང་ཡང་དེ་ཉིད་དུ་མི་འགྲོ་སྟེ ་རི མ་པ་བཞིན་ ༡ དང་པོ་ནི་དེ་ལྟར་
སྦྱར་སྲོལ་ཡང་མེད་ལ། གསལ་རྒྱུ་གཞན་ཞིག་ཡོད་པའི་དབང་དུ་བཏང་ནའང་།
གསལ་བའི་བྱ་བ་དང་བཅས་ན་རྣམ་དབྱེ་གཉིས་པ་དང་། གསལ་ནས་ཡོད་པའི་
དབང་དུ་བྱས་ན་རྟེན་གནས་སུ་འགྱུར། ༢ དེའང་ལས་སུ་བྱ་བར་འགྱུར། ༢
དེའང་མཚུངས་ལ། ༤ ལྟ་བའི་ཚེ་སྡུག་ན་ཚེ་སྐབས་དང་། ལྟ་བར་བྱས་ནའི་དོན་
ཡིན་ན་དམིགས་ཀྱིས་དབྱེ་བའི་དོན་ཏེ་དཔེར་ན། ལྟ་ན་སྡུག་མོད་སྣོམ་ན་དྲི་ངན།
རེག་ན་རྩུབ་ལྟ་བུའོ། །དེ་བཞིན་མནན་ན་ནེམ་བྱེད། བཏེག་ན་སྤར་ལྟ་བུའི་དོན་ནོ།



296 བོད་ཀྱི་བརྡ་སྤྲོད་ནག་ཊིཀ
༥ བླ་ན་འཕགས་ཞེས་པར་བླ་འོག་གཉིས་ཀྱི་བླ་ནི་འཕགས་སའི་ཡུལ་ཤར་ཕྱོགས་
དང་འདྲ། འཕགས་ནི་བྱ་ཚིག་ཡིན་པའི་ཕྱིར་འགྲོ་དང་མཚུངས་པས། ལས་སུ་བྱ་
བ་མ་གཏོགས་དེ་ཉིད་ལ་གཏན་ནས་མི་འགྲོ་བར་ཤེས་དགོས།།༢༩
དེ ་ཉིད་ཀྱི་སྐོ ར་སྤྱིར་བརྡ་སྤྲོད་ནང་དཀའ་བའི་གནད་ཅིག་མིན་ན་ཡང་
བོད་ཀྱི་བརྡ་སྤྲོད་ནང་གསལ་བཤད་མཐིལ་ཕྱིན་པ་མ་བྱུང་བའི་རྐྱེ ན་གྱིས་དཀའ་
གནད་ལྟ་བུར་མངོན། དབྱིན་ཇིའི་བརྡ་སྤྲོད་ནང་བྱ་བའི་ཁྱད་ཆོས་ཀྱི་རང་བཞིན་
སྟོན་པའི་ཚིག་ལ་ཨེཌ་ཝབོ་(adverb)ཟེ ར་ཞིང་། དེ་ནི་རང་རེའི་བརྡ་སྤྲོད་ནང་
བཤད་པའི་དེ་ཉིད་ཀྱི་འཇུག་པ་དང་ཤིན་ཏུ་ནས་མཐུན་ནོ། །དེས་ན་ཨེ ཌ་ཝཐོ་
མཁྱེན་མཁན་རྣམས་ལ་དེ་ཉིད་ཅེས་པའི་གོ་དོན་དཀའ་གནད་ཅིག་མིན། གོང་དུ་
བཤད་པའི་རྣམ་འགྱུར་གྱི་ཚིག་ཀྱང་འདི་ཉིད་དོ། །དེས་ན་འགོས་ལོ་སོགས་ཚིག་
རྒྱན་གསལ་བྱེད་ཡིན་ཟེར་བ་ཡོད་པས་སོ།།༣༠ འདི་ཐད་ཨ་ལགས་དོར་ཞིས་འདི་
ལྟར་གསུངས་ཡོད།
འཇིག་རྟེན་གྱི་དངོས་པོ་གང་ལ་ཡང་། གྲུབ་ཚུལ་གྱི་རང་བཞིན་དང་དབྱིབས་
གཟུགས་ཀྱི་ཁྱད་པར་ལས། རང་དང་རི གས་མི་མཐུན་པའི་དངོས་པོ་དང་།
རིགས་མཐུན་པའི་དངོས་པོའི་ཁྲོད་ནས་བྱེ་བྲག་ཏུ་ཕྱེ་བ་ཡིན་པར་མ་ཟད། བྱ་བ་ལ་
ཡང་རྩོལ་བ་དྲག་ཞན། ཤུགས་ཆེ་ཆུང་། འགུལ་སྐྱོད་དལ་མགྱོགས། འབྲས་བུ་ཅི་
འཐོབ་སོགས་ཀྱི་ཁྱད་པར་ཡོད་པ་ཡིན་པས། དངོས་པོའི་རང་བཞིན་དང་ཁྱད་ཆོས།
བྱ་བའི་ཁྱད་པར་སོགས་སྟོན་པའི་རྗོད་བྱེད་ལ། རང་བཞིན་དང་ཁྱད་ཆོས། ཁྱད་
པར་སྟོན་པའི་ཚིག་སྦྱོར་བྱུང་བ་ཡིན་ལ། ཚིག་སྦྱོར་དེ་རིགས་ལ་གོམས་གཤིས་སུ་
དེ ་ཉིད་ཅེས་ཟེར་རོ། །འདི་ལ་ནང་གསེས་གཉིས་སུ་དབྱེ་ན།།
༡） དངོས་པོའི་རང་བཞིན་སྟོན་པའི་ཚིག་ལ་སྦྱར་བ། དཔེར་ན། འདུས་བྱས་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 297
ནི་མི་རྟག་པ་རུ་ངེས། མེ་ནི་ཚ་བའི་རང་བཞིན་དུ་གྲུབ། མེ་ཏོག་ཤིན་ཏུ་མཛེས།
རི་ཤིན་ཏུ་མཐོ། ཉི་འོད་རབ་ཏུ་གསལ། བཟོ་བཀོད་ཁྱད་དུ་འཕགས། འཚོ་བ་
ལྷག་པར་སྐྱིད། རྒྱལ་ཁབ་གཏན་དུ་བདེ། ཟབས་སུ་འདོམ་པ་བརྒྱ། སྲིད་དུ་ཁྲུ་གང་།
སོགས་ཀྱི་གྲུབ། མཛེས། མཐོ། གསལ། གྲངས་ཚད་སོགས་བརྗོད་བྱའི་རང་བཞིན་
དང་ཁྱད་པར་སྟོན་པའི་ཚིག་ལས། བྱ་བ་སྟོན་པའི་ཚིག་མིན་ནོ།།
༢）བྱ་བའི་རང་བཞིན་དང་ཁྱད་པར་སྟོན་པའི་ཚིག་ལ་སྦྱར་བ། དཔེར་ན། །
གསེར་དུ་བསྒྱུར། གདན་དུ་བཏིང་། ཡི་གེར་འབྲི། ཐབས་སུ་བརྟེན། ཇེ་བཟང་
དུ་གཏོང་། མྱུར་དུ་འགྲོ། དལ་བུར་འདོན། ཞིབ་ཏུ་བལྟས། རྨེག་མེད་དུ་བཅོམ།
གསལ་བར་སྟོན། བྱ་བཞིན་དུ་འཕུར། བསྒྲུབ་པར་བྱ། འགྲུབ་པར་འབད། ལྟ་བུའོ།།
འདིའི་གསེར་དུ་བསྒྱུར་ནི། གསེར་གྱི་རང་བཞིན་དུ་བསྒྱུར་པ་དང་། གདན་དུ་
བཏིང་ནི་གདན་དུ་བྱས་ནས་བཏིང་བ་དང་། ཡི་གེར་འབྲི་ནི། སྐད་ཆ་ཞིག་ཡི་གེའི་
ངོ་བོར་འབྲི་བ་སོགས་བྱ་བའི་རང་བཞིན་དང་ཁྱད་པར་སོགས་ཀྱི་དོན་སྟོན་པས།
གོང་དུ་བཤད་པའི་ཡུལ་དང་གཏན་ནས་མི་འདྲའོ། །དངོས་པོ་དང་བྱ་བའི་རང་
བཞིན་དང་ཁྱད་པར་སྟོན་པའི་ཚིག་ལ། ཁ་སྐད་དུ་ཇེ་བཟང་ལ་གཏོང་། ཇེ ་སྲ་ལ་
གཏོང་ཞེས་ལ་ཡིག་ཐོབ་ཅིང་། ན་ཡིག་ནི་གཏན་ནས་མི་འཐོབ་བོ།།༢༡
༢-༣-༡༠
ཚེ་སྐབས་བཤད་པ།
༈ སྤྱིར་ཚེ་སྐབས་ཞེས་པ་ནི་དུས་སྟོན་པའི་ཚིག་གི་སྦྱོར་བ་ཞིག་ལ་ཟེར། འདི་
ལ་དབྱེ་ན་ལ་དོན་གྱི་ཚེ་སྐབས་དང་དང་སྒྲའི་ཚེ་སྐབས་ཞེ ས་གཉི ས་སུ་ཡོད།
སྐབས་འདིར་བཤད་པའི་ཚེ་སྐབས་ནི་ལ་དོན་གྱི་ཚེ་སྐབས་ལ་ཟེར་བ་ཡིན། གོང་



298 བོད་ཀྱི་བརྡ་སྤྲོད་ནག་ཊཾ ཀཿ
དུ་དེ་ཉིད་ཀྱི་སྐབས་བཤད་པ་བཞིན་མུ་ཏིག་ཕྲེང་མཛེས་ཀྱི་རྗེས་འབྲང་རྣམས་ནས་
འདི་ཉིད་བདུན་པའི་ནང་ཚན་ཞིག་ཏུ་བཤད་ཀྱི་ཡོད། དེ་ཉིད་ལས།
ཚེ་སྐབས་ཏེ་རྣམ་དབྱེ་བདུན་པ་ཉིད་དུས་བརྗོད་པའི་དོན་ལ་འཇུག་པ་ནི།
ཚེས་གཉིས་སུ་ཉི་མ་བཟློག།༢༢
ཅེས་པ་ལ་སོགས་པའོ། །འོན་ཀྱང་ཐོན་མིའི་ཞལ་ལུང་གི་རྗེས་འབྲང་རྣམས་ཀྱིས་
འདི་ཉིད་བདུན་པའི་ནང་ཚན་དུ་ཁས་མི་ལེན་པ་ཡིན། དེ་ཉིད་ལས།
ཁྱད་པར་དུ་ཚེ་སྐབས་རྣམ་དབྱེ་བདུན་པའི་ཁོངས་སུ་བསྡུ་ཞེས་པ་ནི་
བཞད་གད་ཀྱི་གནས་ཏེ། ཁོངས་སུ་བསྡུ་ཞེས་པའི་གོ་དོན་ནི་ཁོངས་
སུ་བསྡུ་རྒྱུ་དང་གང་དུ་བསྡུ་སའི་ཁོ ངས་གཉིས་གང་ས་གང་གི་སྒོ་
ནས་ཧ་ལམ་ཕྱོ གས་འདྲ་བ་ཞིག་ཡི ན་ན་ཐ་སྙད་དེ ་སྦྱོར་རི གས་ཀྱི །
གནས་གཞི་དང་ཚེ་སྐབས་གཉིས་ཁོངས་གཅིག་ཏུ་བསྡུ་ཞེ་ན་ནི་གཟུགས་
ཀྱི་ཁོངས་སུ་ལྡན་མིན་འདུ་བྱེད་བསྡུ་ཞེས་པར་འགྱུར་བའི་ཕྱིར་རོ།།
ད་དུང་ཨུ་ཚུགས་མི་གཏོང་ན། གཟུགས་དང་ལྡན་མིན་འདུ་བྱེད་གཉིས་
ཀྱི་གཞི་མཐུན་ཡོད་པར་ཐལ་ལོ།།
ཞེས་གསལ། མུ་ཏིག་ཕྲེང་མཛེས་དང་དེའི་རྗེས་འབྲང་རྣམས་ཀྱི་དགོངས་པ་བཞེད་
ས་ནི་བདུན་པར་དགོས་པའི་རྟེན་དང་བརྟེ ན་པའི་གོ་དོན་ཡོད་པ་དེ་དང་ཕྱོགས་
མཚུངས་ཤིག་འདི ར་བསྟན་ཚེ་སྐབས་ལ་ཡང་ཡོད་པར་དགོངས་པའི་ཕྱིར་ན་བདུན་
པའི་ནང་ཚན་དུ་བཞེས་པ་ཡིན། ཐོན་མིའི་ཞལ་ལུང་དང་དེའི་རྗེས་འབྲང་རྣམས་ཀྱི་
དགོངས་པ་བཞེད་ས་ནི། དེ་ལྟར་ཡིན་པ་སུམ་ཅུ་པའི་རྩ་བར་ཚེ་སྐབས་བདུན་པའི་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 299
ནང་ཚན་དུ་བཤད་པ་མེད་པ་ལ་དགོངས་པ་ཡིན། རང་གི་བསམ་ངོ་ལ་ལྟོས་ནས་
བཤད་ན། འདིར་བསྟན་ཚེ་སྐབས་ཀྱི་དཔེར་བརྗོད་དུ་བདུན་པའི་ནང་གསེས་ཡིན་
པ་ཁག་ཅིག་དང་། བདུན་པའི་ནང་གསེས་མ་ཡིན་པ་ཁག་ཅིག་བཅས་གཉིས་ཡོད།
དང་པོ་དེ་ནི་འདིར་བསྟན་གྱི་ཚེ་སྐབས་གང་ཞིག་ལ་དོན་གྱི་རྗེས་སུ་བྱ་ཚིག་མེད་པ་
རྣམས་ཡིན། དཔེར་ན། ཚེས་བཅོ་ལྔར་བཅོ་ལྔ་མཆོད་པ་ཡོད་ལྟ་བུའོ། །གཉིས་པ་ནི།
འདིར་བསྟན་གྱི་ཚེ་སྐབས་གང་ཞིག་ལ་དོན་གྱི་རྗེས་སུ་བྱ་ཚིག་ཡོད་པ་རྣམས་ཡིན།
དཔེར་ན། ཚེས་བཅོ་ལྔར་སྨོན་ལམ་འཚོགས་ལྟ་བུའོ། །རང་ལུགས་ལྟར་ན་གོང་
གསལ་དགོངས་པ་བཞེད་སྟངས་མི་འདྲ་བའི་ཆ་ནས་སྐབས་འགར་བདུན་པའི་ནང་
ཚན་དུ་འགྲོ་བ་དང་སྐབས་འགར་བདུན་པའི་ནང་ཚན་དུ་བཞག་ན་ཚིག་སྐྱོན་འོང་
གི་ཡོད་པར་ངོས་འཛིན་བྱེད། དེར་བརྟེན་ཚེ་སྐབས་ཀྱི་དཔེར་བརྗོད་དུ་ལ་དོན་གྱི་
རྗེས་སུ་མིང་ཙམ་དང་བྱ་ཚིག་ཡོད་པ་གཉིས་ཀ་རུང་བ་ཡིན།། །
དཔེར་ན། ཚེས་གཅིག་ཏུ་ཚེས་གཏོར་ཡོད། ཚེས་གཅིག་ཏུ་མཆོད་མཇལ་
ཞུས། གནམ་གང་དུ་འཆམ་ཡོད། གནམ་སྒང་དུ་འཆམ་འཁྲབ། ཚེས་བརྒྱད་དུ་
མཆོད་འབུལ་ཡོད། ཚེས་བརྒྱད་དུ་བཀའ་འགྱུར་དག་སྒྲོག་ཞུས། ཞོ་སྟོན་དུ་ལྷ་
མོའི་གཟིགས་ཕུད་ཡོད། ཞོ་སྟོན་དུ་ལྷ་མོའི་གཟིགས་ཕུད་ཕུལ། རབ་རྒྱལ་དོན་གྲུབ་
ཏུ་གསེར་ཁྲིར་མངའ་གསོལ། རབ་རྒྱལ་དོན་གྲུབ་ཏུ་གསེར་ཁྲི་མངའ་གསོལ་ཡོད།
རེས་གཟའ་པ་སངས་སུ་རབ་གནས་མཆོད་པ་ཡོད། རེས་གཟའ་པ་སངས་སུ་རབ་
གནས་འཚོགས། རེས་གཟའ་ཉི་མར་གསུང་ཆོས་ཡོད། རེས་གཟའ་ཉི་མ་རུ་གསུང་
ཆོས་གོ་སྒྲིག་བགྱིས། ལྟ་བུའོ། །ལ་དོན་གྱི་དོན་སྦྱོར་རྫོགས་སོ།།



300 བོད་ཀྱི་བརྡ་སྤྲོད་ནག་ཊཾ ཀཿ
༢-༤
རྒྱན་སྡུད་བཤད་པ།
༈ རྒྱན་སྡུད་ཀྱི་ངོ་བོ་དང་། ཕྲད་ཀྱི་གྲུབ་སྟངས། གྲངས། ངེས་ཚིག །སྒྲའི་སྦྱོར་
ཚུལ་བཅས་གོང་དུ་བཤད་ཟིན་ལ། ད་ནི་རྒྱན་སྡུད་ཀྱི་དོན་གྱི་འཇུག་ཚུལ་བཤད་
པར་བྱའོ། །དེ་ཡང་། སུམ་ཅུ་པ་ལས། ཚིག་རྒྱན་གཉིས་དང་སྡུད་པར་འགྱུར།།
ཞེས་པ་ལྟར་འདི་ཉིད་རྒྱན་དང་སྡུད་པ་གཉིས་ལ་འཇུག་པའོ། །རྒྱན་ལ་ནང་གསེས་
སུ་དབྱེ་ན་མཐུན་པའི་རྒྱན་དང་མི་མཐུན་པའི་རྒྱན་བཅས་གཉིས་ཡོད། དང་པོ་
མཐུན་པའི་རྒྱན་གྱི་དཔེར་བརྗོད་ནི། ཁ་དོག་ནག་ཀྱང་ནག །ཆང་འཐུང་ཡང་
འཐུང་། ཆུ་དྲོད་ཀྱང་དྲོད། ཐུགས་སེམས་ངན་ཡང་ངན། བཤད་ཐུབ་ཀྱང་ཐུབ།
ཤ་སྐམ་ཡང་སྐམ། སེམས་དགའ་ཡང་དགའ། ཐུག་པ་གར་ཡང་གར། འཇའ་ཡལ་
ཡང་ཡལ། སངས་རྒྱས་ཀྱང་རྒྱས། ལྟ་བུའོ།།
གཉིས་པ་མི་མཐུན་པའི་རྒྱན་གྱི་དཔེར་བརྗོད་ནི། ཆུ་བཀག་ཀྱང་ཤོར།
ཆང་བཏུང་ཡང་ར་མ་བཟི། ཆུ་དྲོད་ཀྱང་འཁྱགས་པ་མ་བཞུར། ཐུགས་སེམས་
ངན་ཡང་བཀའ་མོལ་སྙན། གནས་ཚུལ་ཤེས་ཐུབ་ཀྱང་སྲོང་པོར་སྨྲ་མི་ནུས།
ཤ་སྐམ་ཡང་མཆོད་རྫས་སུ་མི་ལོ། སེམས་དགའ་ཡང་ལུས་མི་བདེ། ཐུག་པ་གར་
ཡང་ཐུག་སྡོར་དབེན། འཇའ་ཡལ་ཡང་སླར་ཤར། སངས་རྒྱས་ཀྱང་ཆོས་འཁོར་
མ་བསྐོར། ལྟ་བུ།། །
གཉིས་པ་སྡུ ད་པ་ལ་འཇུག་པར་ནང་གསེས་ལྔ་ཡོད་དེ། གོང་མས་འོག་
མ་སྡུད་པ། འོག་མས་གོང་མ་སྡུད་པ། གཞི་མཐུན་སྡུད་པ། གྲངས་སྡུད་པ།
དུས་སྡུད་པ་བཅས་སོ། །གོང་མས་འོག་མ་སྡུད་པའི་དཔེར་བརྗོད་ནི། བརྒྱ་བྱིན་



ནཾ 4...…
.：、- ༤.. : ་རྩ་བ་....
.
་
་ ་
་
སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 301
གྱིས་ཀྱང་བཏུད་ན་དྲང་སྲོང་རྣམས་ཀྱིས་ལྟ་ཅི་སྨོས། སྐུ་ངོ་ཡང་ཕེབས་ཀྱི་ཡོད་ན་
ཚོགས་མི་གཞན་རྣམས་ལྟ་ཅི་སྨོས། འོག་མས་གོང་མ་སྡུད་པའི་དཔེར་བརྗོད་ནི།
ལྷ་མ་ཡིན་མ་ཟད་ལྷས་ཀྱང་བཏུད་དོ། །སྒོ ར་མོ་མ་ཟད་ཌོ་ལར་ལ་ཡང་རིན་
ཐང་མེད། གཞི་མཐུན་སྡུད་པའི་དཔེར་བརྗོད་ནི། དགེ་རྒན་ཡང་ཡིན་ལ་མཁྱེན་
རབ་ཀྱང་ཆེ། བླ་མ་ཡང་ཡིན་ལ་ཐུགས་སེམས་ཀྱང་བཟང་། གྲངས་སྡུད་པ་ནི།
སེམས་ཅན་འགའ་ཡང་སྡུག་མ་གྱུར། ཚིགས་བཅད་གཅིག་ཀྱང་བརྗེད་མི་བྱ་ལྟ་
བུའོ། །དུས་སྡུད་པ་ནི། ནམ་ཡང་དེ་ལས་ཉམས་མ་གྱུར། ལུས་ཅན་རྣམས་ཀྱི་
ལས་རྣམས་ནི། །བསྐལ་པ་བརྒྱར་ཡང་ཆུད་མི་ཟ། །ཞེས་པ་ལྟ་བུའོ།།
ཐོན་མིའི་སྙིང་ཐིག་ཏུ་བཤད་པའི་མཐུན་པར་སྡུད་པ་ནི་གཞི་མཐུན་སྡུད་པ་
དང་མཚུངས་ཤིང་། དེ་བཞིན་དེ ར་བཤད་པའི་མི་མཐུན་པར་སྡུད་པ་ནི་མི་མཐུན་
པའི་རྒྱན་དང་མཚུངས། གྲངས་སྡུད་པ་དང་དུས་སྡུད་པ་ཡང་སྡུད་པའི་ཡ་གྱལ་
མཚན་ཉིད་པ་མིན། དེ་བཞིན་གཞན་སྡུད་པ་ཡང་གོང་མས་འོག་མ་སྡུད་པ་དང་། .
འོག་མས་གོང་མ་སྡུད་པ་གང་རུང་དུ་བསྡུ་བས་དབྱེ་བ་ལོགས་སུ་བཞག་པ་ལ་དགོས་
པ་འཐད་ལྡན་མི་སྣང་། གཞན་ཡང་ཀུན་བཟང་དགོངས་རྒྱན་དུ།
དེ་ལ་མཐུན་པའི་ཚིག་རྒྱན་ནི་མཐུན་པའི་ཆོས་གཉིས་གཞི་གཅིག་ལ་སྡུད་
ཅིང་། ཁྱད་པར་ཚིག་མཛེས་པར་བྱེད་པ་སྟེ། དཔེར་ན། མཛེས་པའང་
ཡིན་ཏེ་མདོག་ཀྱང་དཀར། དཔལ་ཡང་འབར་ལ་ཡིད་ཀྱང་འཕྲོག་ཅེས་
པ་ལྟ་བུའོ།།༣༩
ཞེས་པ་ནི་ཤིན་ཏུ་ནས་མི་འཐད་དེ། གོང་གསལ་དཔེར་བརྗོད་གཉིས་ཀ་གཞི་
མཐུན་སྡུ ད་པའི་དཔེ ར་བརྗོད་དུ་སོང་བའི་ཕྱིར། མཐུན་པའི་རྒྱན་གྱི་དཔེར་



302 བོད་ཀྱི་བརྡ་སྤྲོད་ནག་ཊིཀ
བརྗོད་ནི་གོང་དུ་བཤད་པ་བཞིན་རྒྱན་སྡུད་ཕྲད་ཀྱི་སྔ་ཕྱི་གཉིས་ཚིག་མཐུན་པ་
སྟེ་གཅིག་པ་ཞིག་དགོས་པ་ནི་སྐབས་འདིར་བསྟན་གྱི་གོ་དོན་མ་ནོར་བ་དེ་ཡིན།
རྒྱན་སྡུད་ཕྲད་ཀྱིས་སྡུད་པ་ལ་འཇུག་པའི་གོ་དོན་མ་འཁྲུལ་བ་ནི་ཕྲད་རྒྱུ་མཚན་
དུ་བྱས་ཏེ་བྱ་བའམ་དོན་གང་རུང་ཞིག་དངོས་སུ་མ་སྨྲས་ཀྱང་དོན་གྱིས་གོ་ཐུབ་
པ་ཞིག་དགོས། དེས་ན་གོང་མས་འོག་མ་སྡུད་པ་དང་། འོག་མས་གོང་མ་སྡུད་
པ་ནི་སྡུད་པ་མཚན་ཉིད་པ་ཡིན་ལ། གཞི་མཐུན་སྡུད་པ་དང་། གྲངས་སྡུད་པ།
དུས་སྡུད་པ་བཅས་ནི་སྡུད་པར་འཇོག་ཏུ་རུང་བ་ཙམ་ལས་སྡུད་པ་མཚན་ཉིད་པ་
མིན་པ་མཁྱེན་པར་མཛོད་ཅིག །ལ་ལས་མཐུན་པའི་རྒྱན་གྱི་དཔེར་གཞི་མཐུན་
སྡུད་པའི་དཔེར་བཀོད་པ་ལ་གཞིག་ན་འདི་ཡང་རྩལ་དུ་བཏོན་ནས་འཆད་དགོས་པ་
སེམས་སོ་ཞེས་ཐོན་མིའི་སྙིང་ཐིག་ཏུ་གསལ། གཞན་ཡང་དེ་ཉིད་ལས།
སྡུད་པའི་དོན་ལ་ཚིག་རྒྱན་གྱིས་ཁྱབ་པར་འདོད་པ་ལ་ཁུངས་ཅི་ཡང་མི་
སྣང་བའི་ཕྱིར། མཁས་མཆོག་སི་ཏུས་བཤད་པ་ཉིད་རྩ་བ་དང་མཐུན་
ཚབ་ཆེའོ། །ཀྱང་སོགས་རྣམས་ཚིག་རྒྱན་ནམ་སྒྲ་རྒྱན་ལ་འཇུག་པ་རང་
ཉིད་ཀྱིས་མ་རྙེད་པ་རྒྱུ་མཚན་དུ་བྱས་ཏེ་སྡུད་པ་ལས་ཐ་དད་པའི་རྒྱན་ལ་
འཇུག་པར་འཆད་པའི་ངལ་བ་སྤངས་པ་འབའ་ཞིག་ལྷུར་ལེན་པར་མ་བྱེད་
ཅིག་ཅེས་དང་། མཐུན་པའི་རྒྱན་རྣམས་སྒྲ་རྒྱན་གྱི་དཔེར་བརྗོད་དུ་འགྲོ་
བ་ནི་དེ་ཉིད་ལས།
གྱ་གྱུ་ཆུ་བོ་ཤུགས་དྲག་རྒྱུག་ཀྱང་རྒྱུག།
ལང་ལོང་སྤྲིན་གྱི་རྩིབས་ཤར་སྒྲེང་ཡང་སྒྲེང་།།
དམ་དུམ་རི་བོ་རྣམས་ནི་བརྗིད་ཀྱང་བརྗིད།།
ལྷབ་ལྷེ བ་བྱ་ཡི་སྐད་སྙན་འབྱིན་ཡང་འབྱིན།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 303
ཐ་ཐོར་དུང་གི་ཁ་བ་ཕབ་ཀྱང་ཕབ།།
ཕང་ཕུང་ནགས་མི་ལྕུག་ཕྲན་ལྡེ མ་ཡང་ལྡེ མ།།
ནག་ནོག་དྲི་མས་དབེན་པས་དགའ་ཡང་དགའ།།
ཡ་ཡོར་མེད་པར་གནས་དེ ར་འགྲོ་ཡང་འགྲོ།
དཀར་དཀར་གངས་རིའི་ལང་ཚོ་དཀར་ཡང་དཀར།།
གསལ་གསལ་བདེན་དོན་རི་མོ་གསལ་ཡང་གསལ།།
མཛེས་མཛེས་བྷོ་ཊའི་ཡུལ་གྲུ་མཛེས་ཀྱང་མཛེས།།
ལེགས་ལེགས་དེ་ཡི་རིག་གཞུང་ལེགས་ཀྱང་ལེགས།།༥
ཞེས་གསུངས་པ་ནི་རྨད་དུ་བྱུང་ངོ་། །རྒྱན་སྡུད་ཀྱི་ཡང་སྒྲ་ནི་ཚིག་རྒྱན་གཉིས་
དང་སྡུད་པ་ལས་གཞན་པ་ལ་ཡང་འཇུག་པ་ཡོད། མདོ་རྒྱུད་བསྟན་བཅོས་རྣམས་
སུ་ཡང་སྒྲ་ངེས་བཟུང་དང་། རྒྱུ་མཚན། ཚེ་སྐབས། རྣམ་པར་བརྟག་པ་སོགས་
དང་། ཀྱང་སྒྲ་ངེས་བཟུང་དང་ལྷག་བཅས་ལ་འཇུག་པ་སོགས་དུ་མ་གསུངས་ཡོད།
ཡི་གེའི་བཤད་པ་མཁས་པའི་ཁ་རྒྱན་དུ། ངེས་བཟུང་གི་དཔེར་བརྗོད་ལ། བུམ་
པ་མི་རྟག་པ་ཡང་ཡིན། སྐད་ཅིག་མ་ཡང་ཡིན་ཞེས་བཀོད་པ་ནི། གཞི་མཐུན་
སྡུད་པའི་དཔེར་བརྗོད་དུ་ཟད། དེ་བཞིན་རྣམ་པར་བརྟག་པའི་དཔེར་བརྗོད་དུ།
འོན་ཀྱང་ཞེས་པ་བཀོད་དེ ་དེ་ཉིད་རྣམ་པར་བརྟག་པ་ཡིན་པ་ཟླ་དགའི་ཡན་ལག་
བརྒྱད་པའི་འགྲེལ་པ་ལས་ལུང་འདྲེན་བྱས་ཏེ་རྣམ་པར་བརྟག་པ་ཡིན་ཚུལ་བཤད་
ཡོད། དེ་ཉིད་ལས། འོན་ཀྱང་ནི་རྣམ་པར་བརྟག་པའོ། །ཞེས་གསུངས་སོ།།
འདི་ཡང་མི་མཐུན་པའི་རྒྱན་གྱི་ཁོངས་སུ་གཏོགས་སོ། །ཐོན་མིའི་སྙིང་ཐིག་ཏུ་
ཡང་སྒྲ་ཚེ་སྐབས་ལ་འཇུག་པ་ནི། བརྡ་ཕྲད་པར་སླ་བའི་བརྗེད་བྱང་ལས། གྲོལ་ཞིང་
འཇིག་རྟེན་འགྲོ་བ་རྣམས་སུ་ཡང་། །ཞེས་འཆད་པའི་ཚེ་ལྷ་ལ་སོགས་པའི་འཇིག་



304 བོད་ཀྱི་བརྡ་སྤྲོད་ནག་ཊིཀ
རྟེན་གྱི་འགྲོ་བ་ལྔ་པོ་དག་ན་གནས་པའི་ཚེའོ། །ཞེས་འཆད་ཅིང་ཞེས་བཀོད་ཡོད།
འདི ར་ཡང་སྒྲ་ཚེའི་དོན་དུ་བཀྲལ་ཡོད་ཀྱང་ཕལ་ཆེ ར་ཡང་སྒྲའི་ལེགས་སྦྱར་གྱི་
སྐད་དོད་དུ་ཚེའི་དོན་དུ་བཤད་ཡོད་པ་ཉིད་རྒྱུ་མཚན་དུ་བྱས་ཏེ་སྐབས་འདིར་ཚེ་
རུ་བཀྲལ་བ་མིན་ནམ་སྙམ། བོད་བརྡ་ཉིད་ཀྱི་དབང་དུ་བྱས་ན་ནི། སྡུད་པ་ཉིད་
དུ་གོ་བ་བཟང་ངོ་། །ལེགས་སྦྱར་གྱི་སྐད་དོད་གཅིག་ལ་བོད་ཀྱི་བརྡ་ཆད་གཉིས་ ་
དང་ལེགས་སྦྱར་གྱི་སྐད་དོད་གཉིས་ལ་བོད་ཀྱི་བརྡ་ཆད་གཅིག་ཡོད་ཆོག་པ་ཡིན།
དཔེར་ན། ཡང་དང་དང་ལ་སྐད་དོད་ཙ་ཡོད་པ་འཇམ་དབྱངས་བཞད་པའི་དབུ་མའི་
མཐའ་དཔྱོད་དུ་གསལ་བ་བསྟན་དར་ལྷ་རམས་ཀྱིས་གསུངས་ཡོད། གཞན་ཡང་།
ཡང་ཡང་དང་། ཡང་ནས་ཡང་དུ་དང་། སླར་ཡང་ལྟ་བུའི་ཡང་སྒྲའི་འཇུག་པ་ཡང་
གཞན་དབང་ཅན་དུ་གྱུར་པའི་རྒྱན་སྡུད་གང་རུང་མིན།།
.
.
་..
“༩ ༤ ཐ ：:
༢-༥
ལྷག་བཅས་བཤད་པ།
༈ ལྷག་བཅས་ཀྱི་ངོ་བོ་དང་། ཕྲད་ཀྱི་གྲུབ་སྟངས། གྲངས། ངེས་ཚིག །སྒྲའི་
སྦྱོར་ཚུལ་བཅས་གོང་དུ་བཤད་ཟིན་ལ། ད་ནི་ལྷག་བཅས་ཀྱི་དོན་གྱི་འཇུག་ཚུལ་
བཤད་པར་བྱའོ། །དེ་ཡང་། མུ་ཏིག་ཕྲེང་མཛེས་ལས།
སྨྲ་སྒོ་ལས། སྟེ་ནི་ལྷག་མ་ཡོད་པ་སྟེ། །མཚམས་སྦྱོར་བ་དང་དམ་བཅའ་
དང་། །གཞན་འདྲེན་པ་དང་གསུམ་དུ་འདོད། །བྱེད་དང་བྱ་བའམ་ཡང་ན་
ནི༑ ༑བྱ་བ་ཉིད་དུ་སྦྱོར་བ་གང་། །ཚིག་གཉིས་རིམ་མམ་དུས་གཅིག་ཏུ།།
སྦྱོར་བར་བྱེད་པ་མཚམས་སྦྱོར་ཡིན། །གང་ཞིག་གིས་ནི་སྔ་མ་ལ།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 305
གསལ་བར་བྱེད་པ་དམ་འཆའ་བ། །ལྷག་མ་ཡོད་ཙམ་སྟོན་འགྱུར་ཞིང་།།
དེ་ལས་གཞན་འགྱུར་གཞན་འདྲེན་པའོ།།༡༦
ཞེས་གསུངས་པ་ལྟར་སུམ་ཅུ་པའི་རྩ་བར་དོན་གྱི་འཇུག་ཚུལ་དངོས་སུ་བསྟན་པར་
མ་མཛད་ཀྱང་། འགྲེལ་ཆེན་དུ་འདི་ཐད་སྨྲ་སྒོར་བཤད་པ་དེ་ཉིད་ལེགས་བཤད་
དུ་གཟིགས་ཏེ་ལུང་འདྲེན་བགྱིས་པའོ། །དེ་ཡང་མཚམས་སྦྱོར་ལྷག་བཅས་དང་།
དམ་བཅའ་ལྷག་བཅས། གཞན་འདྲེན་ལྷག་བཅས་གསུམ་ཡོད། མཚམས་སྦྱོར་
ལྷག་བཅས་ལ་དབྱེ་ན། བྱ་བྱེད་གཉིས་སྔ་ཕྱི ར་སྦྱར་ནས་བྱ་བྱེད་གཉིས་རི མ་
པར་འཇུག་པ། བྱ་བ་གཉིས་སྔ་ཕྱིར་སྦྱར་ནས་བྱ་བ་གཉིས་རིམ་པར་འཇུག་པ།
བྱ་བ་གཉིས་སྔ་ཕྱིར་སྦྱར་ནས་བྱ་བ་གཉིས་དུས་མཉམ་དུ་འཇུག་པ་བཅས་གསུམ་
ཡོད་པ་ལས་དང་པོའི་དཔེར་བརྗོད་ནི། ཆུ་བཀག་སྟེ ་ཁོག །ཡི་གེ་བཏང་སྟེ་
འབྱོར། ཤིང་བཅད་དེ་ཆོད། གཏམ་ཉན་ཏེ་གོ །ས་བོན་བཏབ་སྟེ ་མྱུ་གུ་སྐྱེ།
ཡི་དམ་བསྒོམ་སྟེ ་རང་སེམས་གདུལ་བར་འགྱུར། ཐུགས་སེམས་དགའ་སྟེ ་བདག་
རྐྱེན་སྩལ། གྲི་བརྡར་ཏེ ་རྣོ་ཐོན། ཆུ་བརྒལ་ཏེ་གཙང་བར་འགྱུར། སངས་རྒྱས་ཏེ་
བདེན་བཞིའི་ཆོས་འཁོར་བསྐོར། གཏམ་ངན་གོ་སྟེ ་སེམས་པ་སྐྱོ། །ལྟ་བུའོ།།
དཔེར་བརྗོད་འདི་རིགས་སུ་ཕྲད་ཀྱི་སྔོན་རྗེས་ཀྱི་བྱ་བ་གཉིས་གཅིག་ལ་གཅིག་
ལྟོས་ཀྱི་འབྲེལ་བ་རིམ་ཅན་ཞིག་ཡོད་པར་བརྟེན་བྱ་བ་སྔ་མར་འདྲེན་བྱེད་དང་བྱ་
བ་ཕྱི་མར་འདྲེན་བྱའི་མིང་གིས་བཏགས་ཡོད་ཀྱང་། ངག་ནས་བརྗོད་པའི་སྐབས་
བྱེད་བྱ་ཞེས་སྨྲས་ན་རྗོད་པ་བདེ་མིན་གྱིས་བྱ་བྱེད་གཉིས་སྔ་ཕྱི ར་སྦྱར་ནས་ཞེས་
བཏགས་ཡོད་པ་རེད།།
གཉིས་པའི་དཔེ ར་བརྗོད་ནི། ཆུ་བཀག་སྟེ ་ཁྱིམ་དུ་ལོག །ཡི་གེ་བཏང་
སྟེ ་རྩེད་མོ་རྩེད། ཤིང་བཅད་དེ་སློབ་སྦྱོང་བྱེད། གཏམ་ཉན་ཏེ ་ཁ་འདོན་སྐྱོར།



306 བོད་ཀྱི་བརྡ་སྤྲོད་ནག་ཊིཀ
ས་བོན་བཏབ་སྟེ་ཆུ་ལེན། ཉི་མར་བསྐམ་སྟེ་ཇ་བཟོས། ལུག་བཤའ་སྟེ ་གྲོང་ལ་
འགྲོ་ལྟ་བུའོ། །དཔེར་བརྗོད་འདི་རིགས་ཀྱི་སྐབས་སུ་ཕྲད་ཀྱི་སྔོན་རྗེས་སུ་བྱ་བ་
གཉིས་རིམ་ཅན་དུ་ཡོད་ཀྱང་། བྱ་བ་གོང་འོག་གཉིས་གཅིག་ལ་གཅིག་ལྟོས་ཀྱི་
འབྲེལ་བ་མེད་པར་བརྟེ ན་བྱ་བ་གཉིས་སྔ་ཕྱི ར་སྦྱར་ནས་བྱ་བ་གཉིས་རིམ་པར་
འཇུག་པ་ཞེས་ཟེར་རོ།།
གསུམ་པའི་དཔེར་བརྗོད་ནི། ཆིབས་རྟ་བཀག་སྟེ ་བསྡད། མྱུར་འཕྲིན་བཏང་
སྟེ་བསྐྱོད། འཕར་ཏེ་འགྲོ །འཛུམ་དམུལ་ཏེ་མདངས་ཕྱུང་། གོམ་པ་བརྒྱབས་ཏེ་
འགྲོ་ལྟ་བུའོ། །དཔེར་བརྗོད་འདི་རིགས་སུ་ཕྲད་ཀྱི་གོང་འོག་གཉིས་སུ་ཡོད་པའི་
བྱ་ཚིག་སྔ་ཕྱི་ངག་ནས་འདོན་པའི་སྐབས་སུ་གོ་རིམ་ངེས་ཅན་ཞིག་ཡོད་ཀྱང་བྱ་
བ་དངོས་གཞི་རྩོམ་པའི་སྐབས་སུ་དུས་མཉམ་དུ་འཇུག་གི་ཡོད་པར་བརྟེན་བྱ་བ་
གཉིས་སྔ་ཕྱིར་སྦྱར་ནས་བྱ་བ་གཉིས་དུས་མཉམ་དུ་འཇུག་པ་ཞེས་བཏགས་ཡོད།
ནས་དང་ཅིང་སོགས་ཀྱི་ཕྲད་དང་འཇུག་པ་མཐུན་པ་ནི་མཚམས་སྦྱོར་དང་།
ཞེས་མཚམས་སྦྱོར་ལྷག་བཅས་ཡིན་པ་སི་ཏུའི་ཞལ་ལུང་དུ་གསུངས་ཡོད། དམ་
བཅའ་ལྷག་བཅས་ནི་ལྷག་བཅས་གང་ཞིག་ཚིག་སྔ་མ་དམ་བཅའ་བའི་གསལ་བྱེད་
དུ་ཕྱི་མ་འདྲེན་པ་ཞིག་ལ་ཟེར། དེ་ལ་དབྱེ་ན་བཞི་ཡོད་དེ། དབྱེ་བ་འདྲེན་པ།
གཏན་ཚིགས་འདྲེན་པ། ངེས་ཚིག་འདྲེན་པ། རྒྱས་བཤད་འདྲེན་པ་བཅས་སོ།།
དང་པོའི་ངོ་བོ་ནི། དབྱེ་གཞི་དང་དབྱེ་བ་གཉིས་སུ་ཕྱེ་བ་ལས་དབྱེ་གཞིའི་
གྲངས་སྔོན་དུ་བཀོད་རྗེས་ལྷག་བཅས་ཀྱི་ཕྲད་བཀོད་ཡོད་པ་དང་། དེ་རྗེས་དབྱེ་བའི་
རྣམ་གྲངས་རྣམས་རེ་རེ་ནས་བཀོད་པ་འདི་འདྲ་ལ་དབྱེ་བ་འདྲེན་པ་ཞེས་ཟེར་བ་ཡིན། །
དཔེར་ན། ཕར་ཕྱིན་ནི་དྲུག་སྟེ ། སྦྱིན་པ་དང་། ཚུལ་ཁྲིམས། བཟོད་པ། བརྩོན་
འགྲུས། བསམ་གཏན། ཤེས་རབ་བཅས་སོ། །མི་ཁོམ་པའི་གནས་ནི་བརྒྱད་དེ།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 307
དམྱལ་བ་དང་། ཡི་དྭགས། དུད་འགྲོ །ལྷ་ཚེ་རིང་གི་གནས། མཐའ་འཁོབ་ཏུ་སྐྱེ་བ།
དབང་པོ་མ་ཚང་བ། ལོག་ལྟ། སངས་རྒྱས་ཀྱི་ཆོས་མེད་པའི་གནས་སུ་སྐྱེ་བ་བཅས་
སོ༑ ༑རེས་གཟའ་ནི་བདུན་ཏེ། ཉི་མ་ཟླ་བ་མིག་དམར་ལྷག་པ་ཕུར་བུ་པ་སངས་
སྤེན་པ་བཅས་སོ། །དཀོན་མཆོག་ནི་གསུམ་སྟེ། སངས་རྒྱས་དང་། ཆོས་དང་།
དགེ་འདུན་བཅས་སོ་ལྟ་བུའོ། །བདེན་པ་ནི་བཞི་སྟེ། སྡུག་བསྔལ་དང་། ཀུན་
འབྱུང་དང་། འགོག་པ་དང་། ལམ་གྱི་བདེན་པ་བཅས་སོ། །བདེན་པ་གཉིས་ཏེ །
ཀུན་རྫོབ་དང་དོན་དམ་མོ། །ལྟ་བུའོ། །ཐོན་མིའི་སྙི ང་ཐིག་ཏུ་དབྱེ་བ་འདྲེན་
པ་དེ་གཏན་ཚིགས་སམ་རྒྱུ་མཚན་འདྲེན་པར་བགྲངས་པས་དབྱེ་བ་འདྲེན་པ་ཞེས་
ལོགས་སུ་ཕྱེ་བ་ནི་དབྱེ་བ་ལ་གྲངས་མང་བའི་སྐྱོན་ཡོད་པ་བཤད་ཡོད། སྙིང་
ཐིག་ལྟར་ན་ཕར་ཕྱིན་དྲུག་ཡོད་དེ་སྦྱིན་པ་ནས་ཤེས་རབ་བར་དྲུག་ཡོད་པའི་ཕྱིར།
ཞེས་འགོད་དགོས་པ་ཡིན། ཕར་ཕྱིན་དྲུག་གི་བགྲང་ཚུལ་གཉིས་ཀ་དབྱེ་གཞིས་
དབྱེ་བ་དྲངས་པ་ལ་བརྟེན་ནས་སྔ་མ་དམ་བཅས་པའི་གསལ་བྱེད་དུ་ཕྱི་མ་འདྲེན་པས་
དམ་བཅའ་ལྷག་བཅས་སུ་འགྱུར་བ་མཚུངས་ཀྱང་ཚིག་སྦྱོར་འགོད་སྟངས་ཀྱི་ཆ་ནས་
སྔ་མ་དབྱེ་བ་འདྲེན་པ་ཙམ་དང་། ཕྱི་མ་ནི་གཏན་ཚིགས་ལས་མ་འདས་པ་བདེན།
དེར་བརྟེན་དབྱེ་བ་འདྲེན་པའི་དཔེར་བརྗོད་དུ་རང་ལུགས་ལྟར་བཞག་ན་རྒྱུ་མཚན་
འདྲེན་བྱེད་དུ་འགྲོ་བར་དཀའ། གཅིག་ཏུ་ན་ཁ་ཚོན་གཅོད་མི་ནུས་ཏེ་སྨྲ་སྒོར་དེ་
ལྟར་མ་བཤད་པ་གང་ཞིག་འགྲེལ་ཆེན་གྱི་ཁུངས་སྨྲ་སྒོ་ཡིན་པའི་ཕྱིར།།
གཉིས་པའི་ངོ་བོ་ནི། བསྒྲུབ་བྱ་དང་སྒྲུབ་བྱེད་གཉིས་ལས་བསྒྲུབ་བྱ་བཀོད་
པའི་རྗེས་ཐོགས་དེ ར་ལྷག་བཅས་ཀྱི་ཕྲད་ཡོད་པ་དེ་ཡིས་སྒྲུབ་བྱེད་འདྲེན་པར་
བྱེད་པའི་ཚིག་གི་སྦྱོར་བ་ཞིག་ལ་གཏན་ཚིགས་འདྲེན་པ་ཟེ ར་བ་ཡིན། དཔེར་ན།
མི་ཆོས་ཅན་མི་རྟག་སྟེ་སྐད་ཅིག་མ་ཡིན་པའི་ཕྱིར། རི་རྩེ་ར་ཆོས་ཅན་མེ་ཡོད་དེ་



308 བོད་ཀྱི་བརྡ་སྤྲོད་ནག་ཊཾ ཀཿ
དུ་བ་ཡོད་པའི་ཕྱིར། ནམ་མཁའ་ཆོས་ཅན། ཤེས་བྱ་ཡིན་ཏེ། བློ་ཡི་ཡུལ་དུ་བྱར་
རུང་བ་ཡིན་པའི་ཕྱིར་ལྟ་བུའོ།།
གསུམ་པའི་ངོ་བོ་ནི། ཐ་སྙད་ཅིག་དང་དེའི་སྒྲ་བཤད་ཀྱི་བར་དུ་ལྷག་བཅས་
ཀྱི་ཕྲད་ཡོད་པ་ཞིག་ལ་ངེས་ཚིག་འདྲེན་པ་ཞེས་ཟེ ར་བ་ཡིན། དཔེར་ན། དཀོན་
མཆོག་སྟེ ་འཇིག་རྟེན་ན་འབྱུང་བ་དཀོན་པ་དང་། མཆོག་ཏུ་གྱུར་པ་ཡིན་པས་སོ།།
ལག་ལྡན་ཏེ་ལག་པ་དང་ལྡན་པས་སོ། །ཆུ་སྐྱེས་ཏེ་ཆུ་ལས་སྐྱེས་པས་སོ།།
བཞི་པའི་ངོ་བོ་ནི ། ཚིགས་བཅད་གཅི ག་སོགས་ཀྱི་དོན་གསལ་བར་
འགྲེ ལ་བ་ལ། ཚིགས་བཅད་དང་དེ འི ་རྒྱས་བཤད་དབར་ལྷག་བཅས་ཀྱི་སྒྲ་
ཞི ག་ཡོད་པ་དེ་འདྲ་ལ་རྒྱས་བཤད་འདྲེ ན་པ་ཞེས་ཟེ ར་བ་ཡིན། དཔེ ར་ན།
རིག་པ་གླེ གས་བམ་ནང་གནས་དང་། །མ་བསྒྲུབས་པ་ཡི་གསང་སྔགས་དང་།།
བརྗེ ད་ངས་ཅན་གྱི ས་བསླབས་པ་རྣམས། །དགོས་པའི་ཚེ་ན་བསླུ་བ་མང་།།
ཞེས་པ་སྟེ ། ཐོས་བསམ་བགྱིས་འབྲས་རི ག་པ་གང་ཡོད་རང་གི་སེམས་སུ་མ་
བཞག་པར་གླེ གས་བམ་གྱི་ནང་དུ་ཡོད་པར་ཤེས་པ་ཙམ་དང་གཅིག །ཚེ་གཅིག་
ལུས་གཅིག་ལ་མངོན་པར་རྫོགས་པར་འཚང་རྒྱ་བའི་གསང་སྔགས་ཀྱི་གདམས་ངག་
རང་ལ་ཡོད་ཀྱང་རང་གིས་མ་བསྒྲུབས་པ་དང་གཉིས། གང་ཞིག་བསླབས་ཟིན་པ་
རྣམས་ཤེས་བཞིན་གྱིས་རྟོག་དཔྱོད་མི་བྱེད་པར་བརྗེད་ངས་ཀྱི་རྐུན་པོས་འཁྱེར་བ་
རྣམས་ཡོད་ཡོད་འདྲ་བ་ལ་མེད་མེད་དུ་འགྱུར་བས་རང་ལ་དགོས་པའི་རིག་པ་དེ་
དང་དེ་འདྲ་བ་དགོས་པའམ་མཁོ་བའི་དུས་སུ་བསླུ་བ་མང་ངོ༌། །ཞེས་པ་ལྟ་བུའོ།།
བརྡ་སྤྲོད་རིན་ཆེན་བང་མཛོད་དུ་རྒྱས་བཤད་འདྲེན་པའི་དཔེར་བརྗོད་བཀོད་པ་དེ་
ནི་འཐད་པར་མ་མཐོང་སྟེ། དེ་ཡང་དེ་ཉིད་ལས།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 309
བཞི་པ་རྒྱས་བཤད་ནི། ཕུང་པོ་ལྔ་ནི་ཟག་བཅས་ཡིན་ཏེ་ཟག་པ་ནི་ཉོན་
མོངས་པ་ཡིན་ལ་དེ་ཉིད་རྒྱས་སུ་རུང་བ་དང་ཟག་པའི་འབྲས་བུ་ཡིན་པ་
དང་། ཟག་པའི་རྗེས་སུ་འབྲེལ་བ་དང་། ཟག་པའི་ལག་རྗེས་ལས་བྱུང་
བས་ན་ཟག་བཅས་ཞེས་བྱའོ།།༣༧
ཞེས་གསལ། གོང་གསལ་དཔེར་བརྗོད་འདི་ནི་གཏན་ཚིགས་འདྲེན་པའི་དཔེར་
བརྗོད་ལས་རྒྱས་བཤད་འདྲེ ན་པའི ་དཔེ ར་བརྗོད་དུ་བཀོད་པ་ནི་སེང་གེའི་ཡ་
མགལ་ཕག་གི་མ་མགལ་དུ་མི་འགྲིགས་བཞིན་དུ་སྦྱར་བ་དང་མཚུངས་སོ། །མུ་
ཏིག་ཕྲེང་མཛེས་སུ་རྒྱས་བཤད་འདྲེན་པའི་དཔེར་བརྗོད་འདི་ལྟར་བཀོད་ཡོད་དེ།
དེ་ཉིད་ལས། །
བསླབ་པ་ཀུན་གྱི་གཞི་འཛིན་ཅིང་། །ཞེས་གསུངས་ཏེ། བསླབ་པ་ནི་ལྷག་
པ་ཚུལ་ཁྲིམས་དང་། ལྷག་པ་སེམས་དང་། ལྷག་པ་ཤེས་རབ་ཀྱི་བསླབ་
པ་གསུམ་དུ་ནང་པ་ལ་གྲགས་པ་དང་། ཕྱི་རོལ་པ་ལའང་ཚངས་པར་སྤྱོད་
པའི་བརྟུལ་ཞུགས་ཀྱི་བསླབ་པ་མང་དུ་འབྱུང་བས། ཞེས་སོགས་རིམ་པར་
(སྐབས་འདིར་རྒྱས་བཤད་འདྲེན་པ་ལ་གོ་དགོས་)སྦྱར་བར་བྱའོ།།༣༨
ཞེས་བཀོད་ཡོད་དོ། །གཞན་འདྲེན་ལྷག་བཅས་ཀྱི་ངོ་བོ་ནི། ལྷག་བཅས་
གང་ཞིག་མཚམས་སྦྱོར་དང་དམ་བཅའ་འདྲེན་པ་མ་ཡིན་པ་ཞིག་ལ་ཟེར། སི་
ཏུའི་ཞལ་ལུང་དུ་འདི་ཉིད་ཀྱི་གོ་དོན་དུ། ཁྱོད་ནི་དཔལ་ཏེ་ཁྱོད་ནི་མགོན།
ལྟ་བུ་ལ་དང་འཇུག་པ་མཐུན་ཞིང་ལྷག་མ་ཡོད་པ་ཙམ་སྟོན་པ་ནི་གཞན་འདྲེན་ཏེ་
ཞེས་བཀོད་ཡོད། འོན་ཀྱང་འདི ཉིད་གོ་དོན་ཁྱབ་ཆུང་བར་ཟད་ཅིང་། གོང་དུ་
བཤད་པའི་ངོ་བོ་དེ་ནི་ཁྱབ་ཆེ་བ་དང་འཛིན་མཚམས་ཁས་ལེན་བདེ་བར་སྣང་ངོ་།།



310 བོད་ཀྱི་བརྡ་སྤྲོད་ནག་ཊིཀཿ
དཔེར་ན། ཤར་གྱི་ཕྱོགས་ན་མདོ་སྟོད་དེ། །དེ་ན་ཁམས་པ་དཔའ་བོས་གང་།།
ཞེས་པ་ལྟ་བུའི་དེ་སྒྲ་དང་པོ་དེ ་ལྷག་བཅས་ཡིན་པ་གང་ཞིག །མཚམས་སྦྱོར་དང་
དམ་བཅའ་མིན་པས་གཞན་འདྲེན་ལྷག་བཅས་སུ་འགྱུར་རོ། །དེ་སྒྲ་འདིའི་གོ་དོན་
ངོ་མ་ནི་རྐང་པའི་ཁ་སྐོང་ཙམ་དུ་ཟད། ལྷག་བཅས་ཀྱི་དོན་གྱི་འཇུག་ཚུལ་བཤད་
པའི་སྐབས་སུ་མུ་ཏིག་ཕྲེང་མཛེས་སུ་སྨྲ་སྒོའི་ལུང་འདྲེན་དགོས་པའི་རྒྱུ་མཚན་ནི།
སུམ་ཅུ་པའི་རྩ་བར་དོན་གྱི་འཇུག་ཚུལ་གྱི་རྣམ་གྲངས་དངོས་ཤུགས་གང་རུང་དུ་མ་
བསྟན་པ་དང་། སྨྲ་སྒོའི་བཤད་པ་འདི་ཉིད་འཐད་པར་གཟིགས་ཏེ་བཀོད་པ་ལས་སྨྲ་
སྒོར་བཤད་པ་མཐའ་དག་འཐད་པར་དགོངས་མི་རུང་།།
3:༦
འབྱེད་སྡུད་བཤད་པ།
༈ འབྱེད་སྡུད་ཀྱི་ངོ་བོ་དང་། ཕྲད་ཀྱི་གྲུབ་སྟངས། གྲངས། ངེས་ཚིག །སྒྲའི་སྦྱོར་
ཚུལ་བཅས་གོང་དུ་བཤད་ཟིན་ལ། ད་ནི་དོན་གྱི་འཇུག་ཚུལ་བཤད་པར་བྱའོ།།
དབྱེ་གཞི་དང་དབྱེ་བ་གཉིས་སུ་ཕྱེ་བ་ལས་དབྱེ་གཞི་སྔོན་དང་དེ་རྗེས་དབྱེ་
བ་རྣམས་རི མ་བཀོད་ཀྱིས་དེ་དག་གི་བར་ན་འབྱེད་སྡུད་ཀྱི་ཕྲད་ཡོད་ན་འབྱེད་
པའི་དཔེར་བརྗོད་ཡིན། དཔེར་ན། བདེན་པ་བཞི་ནི། སྡུག་བསྔལ་ལམ། ཀུན་
འབྱུང་ངམ། འགོག་བདེན་ནམ། ལམ་བདེན་བཅས་སོ། །ལྟ་བུ་དང་། དེ་ལས་
གོ་རིམ་ལྡོག་སྟེ་དབྱེ་བ་སྔོན་དང་དེ་དག་གི་བར་ན་འབྱེད་སྡུད་ཀྱི་ཕྲད་ཡོད་ཅིང་།
མཇུག་ཏུ་དབྱེ་གཞི་བཀོད་ཡོད་ན་དབྱེ་བ་རྣམས་དབྱེ་གཞིར་སྡུད་པའི་ཆ་ནས་སྡུད་
པའི་དཔེར་བརྗོད་ཡིན། དཔེར་ན། སྡུག་བསྔལ་ལྕམ། ཀུན་འབྱུང་ངུམ། འགོག་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 311
བདེན་ནམ། ལམ་བདེན་བཅས་ནི་བདེན་པ་བཞིའོ། །བོད་པ་ཡིན་ནམ་རྒྱ་མི་ཡིན།
ལྟ་བུ་དྲི་བའམ་ཐེ་ཚོམ་ལ་འཇུག་པ་འདི་རིགས་གོང་བཀོད་འབྱེད་སྡུད་མཚན་ཉིད་
པར་འཇོག་མི་རུང་ཡང་། དོན་དུ་བོད་པ་ཡིན་པ་དང་མིན་པ་འབྱེད་པའི་ཕྱིར་ན་
འབྱེད་པའི་ཁོངས་སུ་གཏོགས་པ་ཡིན། ཁྱེད་ལ་ཌོ་ལར་དགོས་སམ་རྒྱ་སྒོར་དགོས།
ལྟ་བུ་དྲི་བའམ་གདམ་ང་ལ་འཇུག་པ་འདི་རིགས་ཀྱང་གོང་གི་བཤད་པའི་ཁོངས་སུ་
གཏོགས།།
༢-༧
༈ ནི་སྒྲ་ནི་སུམ་ཅུ་པའི་རྩ་བར་རྗེས་འཇུག་ལ་ལྟོས་མི་དགོས་པའི་ཕྲད་དྲུག་བཤད་
ཡོད་པ་ལས་དང་པོ་དེ་ཡིན། དེ་ཉིད་རྗེས་འཇུག་ལ་ལྟོས་མི་དགོས་པར་བརྟེན་
སྒྲའི་སྦྱོར་ཚུལ་བཤད་དུ་མེད་ཅིང་། འདི ར་ཕྲད་འདི་ཉིད་སུམ་ཅུ་པ་ནས་གྲུབ་
སྟངས་དང་དེ་ཉིད་ཀྱི་དངོས་བསྟན་དོན་གྱི་འཇུག་ཚུལ་གང་ཡིན་བཤད་པར་བྱའོ།།
སྤྱིར་ཕྲད་རང་དབང་ཅན་རྣམས་བོད་མིའི་སྐད་ཡིག་ལ་གོམས་པ་ཡག་པོ་ཡོད་མཁན་
གཅིག་ནས་ཆེད་མངགས་སློ བ་སྦྱོང་མ་བྱས་ཀྱང་ནོར་འཁྲུལ་བྱེད་མི་སྲིད་པ་ལྟ་
བུ་ཡིན། འོན་ཀྱང་བརྡ་སྤྲོད་དོན་གཉེར་བ་ཚོས་སྤོམ་བཤད་ལྟ་བུ་ལས་འདས་ཏེ་
ཚིག་དོན་ལ་གོ་བ་ཕྱིན་ཅི་མ་ལོག་པར་ཤེས་རྒྱུ་གལ་ཆེ། ནི་སྒྲ་སྟོན་པའི་རྩ་བ་ནི་
སུམ་ཅུ་པ་ལས། གང་མིང་མཐའ་དང་མཐུན་པ་ཡི། །བཞི་པ་ལ་ནི་ཨི་སྦྱར་བ།།
ཞེས་པ་སྟེ། མིང་གང་ཡང་རུང་བའི་མཐའ་དང་མཐུན་པར་སྦྱོར་བའི་ཆེད་དུ་
རྗེས་འཇུག་བཞི་པ་ན་ཡིག་ལ་ཨཱ་ལི་ཨི་སྟེ་གི་གུ་སྦྱར་བས་ནི་སྒྲ་གྲུབ་པ་ཡིན། དེ་



312 བོད་ཀྱི་བརྡ་སྤྲོད་ནག་ཊིཀ
ཉིད་ཀྱི་དོན་གྱི་འཇུག་ཚུལ་ནི་རྩ་བ་ལས། དགར་དང་བརྣན་པའི་ཚིག་ཏུ་འགྱུར།།
ཞེས་དགར་གཞི་ལས་ལོགས་སུ་དགར་བའི་དོན་ཅན་དང་། ནན་ཏན་བརྣན་པའི་
དོན་ཅན་དུ་འཇུག་པ་ཡིན།།
དང་པོ་དགར་བ་ལ་རྗེ་སི་ཏུས་གསུམ་དང་པྲ་སྟི ས་གཉིས་སུ་བཤད་ཀྱང་རང་
ལུགས་སུ་གཅིག་ལས་མེད་ཅིང་། དེ་ནི་རིགས་མཐུན་དགར་བ་ཉག་གཅིག་ཏུ་ཟད།
རིགས་མཐུན་དགར་བ་ལ་ཕྱེ་ན། མཆོག་ཏུ་དགར་བ་དང་། དམན་པར་དགར་བ་
གཉིས་ཡོད། དང་པོའི་དཔེར་བརྗོད་ནི། ༧གོང་ས་མཆོག་ནི་དབུ་ཁྲིད་མཆོག་
གོ་ལྟ་བུའོ། །གཉིས་པའི་དཔེར་བརྗོད་ནི། ཚུལ་འཆལ་ནི་ཐ་ཆད་དོ་ལྟ་བུའོ།།
མདོ་དོན་ཡང་སྙི ང་གོང་གི་ནི་སྒྲའི་དཔེར་བརྗོད་གཉིས་ཀ་བརྗོད་བྱ་གང་གི་སྐོར་
བཤད་རྒྱུའི་ངོས་འཛིན་གྱི་ཕྲད་ལས་མ་འདས་སོ། །ལྷག་པར་མཆོག་དགར་དང་
དམན་དགར་ནི་དོན་གྱི་ཆ་ནས་ཕྱེ་བ་མ་གཏོགས་ཚིག་སྦྱོར་གྱི་ཆ་ནས་དབྱེ་བ་ཐ་
དད་པ་གང་ཡང་མིན། པྲ་སྟིས་ནི་སྒྲ་དགར་བར་འཇུག་པའི་དབྱེ་བར་རིགས་མཐུན་
དང་མི་མཐུན་པར་བཤད་པ་དང་། རྗེ་སི་ཏུས་ནི་སྒྲ་མཆོག་དམན་ཐ་དད་གསུམ་དུ་
དགར་བར་བཤད་པ་གཉིས་དབྱེ་ཚུལ་ཐ་དད་ཙམ་ལས། དོན་ལ་ཁྱད་པར་མེད་དེ་
མཆོག་དམན་གྱི་དགར་བ་གཉིས་རིགས་མཐུན་དགར་བའི་ཁོངས་སུ་གཏོགས་ཤིང་།
ཐ་དད་དགར་བ་ནི་རིགས་མི་མཐུན་དགར་བ་དང་དོན་གཅིག་ཡིན། འོན་ཀྱང་
རིགས་མི་མཐུན་དགར་བའམ་ཐ་དད་དུ་དགར་བ་ནི་ནི་སྒྲའི་དཔེར་བརྗོད་དུ་རང་
ལུགས་སུ་ཁས་མི་ལེན། འདི་སྐོར་བཤད་པར་བྱའོ།།
རིགས་མཐུན་དགར་བའི་དཔེར་བརྗོད་དུ་དགར་གཞི་དངོས་སུ་སྨོས་མ་སྨོས་
ཅི་རི གས་སྣང་བ་པྲ་སྟི ས་བཤད་པ་དེ་ཉིད་རྗེ་སི་ཏུས་མཆོག་དམན་དགར་བའི་
དཔེར་བརྗོད་དུ་མ་བཤད་ཀྱང་། སྨྲ་སྒོ་ན་ཡང་དགར་གཞི་དངོས་སུ་སྨོས་མ་སྨོས་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 313
ཀྱི་དབྱེ་བས་གཉིས་སུ་བཤད་པ་དཔེར་བརྗོད་དང་བཅས་པ་དེ ར་ལུང་འདྲེན་བྱས་པ་
ལ་གཞིག་ན་རྗེ ་སི་ཏུས་ཀྱང་དེ་ལ་འཐད་པར་དགོངས་སོ།།
པྲ་སྟིས་བཀོད་པའི་ནི་སྒྲའི་དཔེར་བརྗོད་ཕལ་ཆེ་བ་དེ་ཙམ་བཟང་བར་མི་སྣང་།
གང་ཡིན་ཟེར་ན། ཕྲད་ཀྱི་གོ་དོན་ནི་ངག་གང་ཞིག་ཏུ་དེ་ཉིད་ཡོད་ན་བརྗོད་དོན་
ཡོངས་སུ་རྫོགས་པར་གོ་བ་ལ་ཕན་ཐོགས་པ་དང་། གལ་ཏེ་ངག་དེ་ནས་དེ་ཉིད་
བཏོན་ན་བརྗོད་དོན་ཡོངས་སུ་རྫོགས་པར་གོ་མི་ཐུབ་པའམ་འབྲེལ་མེད་དོན་གཞན་
དུ་འགྱུར་བར་དགོས་ཤིང་། དེ་ཡང་སྨྲ་སྒོ་ལས། གང་ཞིག་རང་གི་དོན་མེད་ཅིང་།།
དོན་གྱི་མིང་ལ་གསལ་བྱེ ད་པ། །ཚིག་གི་ཕྲད་ཅེས་བྱ་བ་སྟེ ། །ཞེས་གསལ།
དེ་ལྟར་མིན་པར་མཛེས་བྱེད་ཙམ་དུ་ཡིན་ན་དམིགས་བསལ་ལས་དེ་མིན་ཕྲད་དེ་
ཡོད་མེད་ལ་ཕན་པ་ཅི་ཡང་མེད། ལྷག་པར་ངག་གང་ཞིག་ཏུ་ཕྲད་བྱེ་བྲག་པ་ཞིག་
གི་དཔེར་བརྗོད་འགོད་སྐབས་ངག་དེ ར་ཕྲད་དེ་ལས་གཞན་པའི་ཕྲད་ལྷ་རབ་བྱུང་
ན་མེད་པ་ཞིག་དགོས་གལ་ཆེ། དེ་མིན་ཕྲད་དེ་དང་དེ་ཡི་དཔེར་བརྗོད་ཡིན་པའི་
གསལ་ཁ་དོད་པ་མི་འོང་། པྲ་སྟི ས་རི གས་མཐུན་དགར་བའི་དཔེར་བརྗོད་དུ།
ལྷའི་ནང་ནས་བརྒྱ་བྱིན་ནི་མིག་སྟོང་དང་ལྡན་ནོ། །ཞེས་བཀོད་ཡོད། དཔེར་བརྗོད་
འདི་ཡི་ནི་སྒྲ་བཏོན་ཡང་གོ་དོན་ལ་ཁྱད་པར་ཅུང་ཟད་ཀྱང་མི་འགྲོ་བར་མ་ཟད་
ཚིག་མི་མཛེས་སུ་ཡང་མི་འགྲོ །ལྷའི་ནང་ནས་བརྒྱ་བྱིན་མིག་སྟོང་དང་ལྡན་ནོ།།
ཞེས་བཀོད་པ་དེ ར་ནི་སྒྲ་མེད་ཀྱང་གོང་གི་ནི་སྒྲ་ཡོད་པའི་དཔེར་བརྗོད་དང་ཚིག་
དོན་གཉིས་ཀའི་ཆ་ནས་ཁྱད་པར་ཅི་འདུག་ལེགས་པར་སོམས་དང་། དེ་བཞིན་
མི་མཐུན་དགར་བའི་དཔེར་བརྗོད་དུ། ཉན་ཐོས་ལས་ནི་སངས་རྒྱས་མཆོག་ཏུ་
འཕགས་ཞེས་བཀོད་པ་དེ་ཉིད་ལས་ནི་སྒྲ་བཏོན་ཏེ། ཉན་ཐོས་ལས་སངས་རྒྱས་
མཆོག་ཏུ་འཕགས་ཞེས་བཀོད་ན་ཚིག་དོན་གང་ཞིག་ཆ་ནས་ཀྱང་སྐྱོན་ཅི་ཞིག་སྣང་།



314 བོད་ཀྱི་བརྡ་སྤྲོད་ནག་ཊཾ ཀཿ
དེ་ལས་ལས་སྒྲ་བཏོན་ནས་ཉན་ཐོས་ནི་སངས་རྒྱས་མཆོག་ཏུ་འཕགས་ཞེས་པ་འདི་
ལ་གོ་རྒྱུ་ཅི་ཡང་མི་སྣང་བས་དཔེར་བརྗོད་འདི་ཡི་གལ་ཆེའི་ཕྲད་ནི་ནི་སྒྲ་མིན་པར་
ལས་སྒྲ་ཡིན་པ་མཁྱེན་པར་གྱིས། དེས་ན་འདི་སྐབས་ཀྱི་པྲ་སྟིས་བཤད་པའི་རིགས་
མི་མཐུན་དགར་བ་དང་། རྗེ ་སི་ཏུས་བཤད་པའི་ཐ་དད་པར་དགར་བ་རྣམ་གཉིས་ནི་
ནས་ལས་དགར་བ་ལ་འཇུག་པའི་དཔེར་བརྗོད་ཁོ་ནར་སྣང་། རྗེ་སི་ཏུས་བཀོད་པའི་
ཐ་དད་པ་ཙམ་དུ་དགར་བའི་དཔེར་བརྗོད་མཐིང་ག་ནི་སྔོ་སངས་ལས་གཞན་ནོ།།
ཞེས་པ་འདིར་ཡང་ནས་ལས་གཉིས་ལས་ལས་སྒྲ་གཙོ་ཆེ་བ་མ་གཏོགས་ནི་སྒྲ་གཙོ་ཆེ་
བ་མིན་ཏེ། མཐིང་ག་སྔོ་སངས་ལས་གཞན་ནོ་ཞེས་པ་འདིར་གོ་དོན་འཐད་ལྡན་ཡོད་
པ་གང་ཞིག་མཐིང་ག་ནི་སྔོ་སངས་གཞན་ནོ་ཞེས་ལས་སྒྲ་བཏོན་ན་གོ་ལོག་ཏུ་གྱུར།
ནི་སྒྲ་ཐ་དད་པ་ཙམ་དུ་དགར་བའམ་རིགས་མི་མཐུན་པར་དགར་བ་ལ་མི་འཇུག་པར་
བཤད་པ་དེ་རྩ་བ་དང་ཡང་མི་འགལ་ཏེ། རྩ་བར། དགར་དང་བརྣན་པའི་ཚིག་ཏུ་
འགྱུར། །ཞེས་པ་ཙམ་ལས་དགར་བའི་དབྱེ་བ་མ་གསུངས་པའི་ཕྱིར།། །
ནི་སྒྲ་ནན་ཏན་བརྣན་པའི་དོན་ལ་འཇུག་པ་ནི། ཕྱི་ནང་གི་ཤེས་ཡོན་ནི་ཐོབ།
རྒྱལ་གཅེས་ཀྱི་བསམ་བློ་ནི་བརྟན་པོར་གནས། རང་ལ་སྲིད་དོན་གྱི་རང་དབང་ནི་མེད།
ཅེས་པ་ལྟ་བུ་ལས་རང་གི་རང་དབང་གི་དོན་དུ་འབད་དགོས་པར་ནན་ཏན་བྱེད་པ་ལྟ་བུ་
ཡིན། གཞན་ཡང་ནི་སྒྲ་ཚིག་གི་ཁ་སྐོང་ལ་འཇུག་པ་དཔེར་ན། ཤེས་རབ་ལྡན་པའི་མི་
རྣམས་ནི། །ལྟ་བུའོ། །ནི་སྒྲ་བརྗོད་བྱ་ངོས་འཛིན་ལ་འཇུག་པའི་དཔེ་ནི། སྙིང་རྗེ་ནི་
གཞན་སྡུག་བསྔལ་དང་འབྲལ་འདོད་ཀྱི་བསམ་པ་དེ་ལ་ཟེར་བ་ཡིན་ལྟ་བུའོ།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 315
༢-༨
དང་སྒྲ།
༈ ཕྲད་རང་དབང་ཅན་གཉིས་པ་དང་སྒྲ་གྲུབ་ཚུལ་བཤད་པ་ནི། སུམ་ཅུ་པ་ལས།
མིང་གང་རུང་བའི་བར་མཚམས་སུ། །གསུམ་པ་ལ་ནི་གཉིས་པ་སྦྱར། །ཞེས་པ་སྟེ།
མིང་ཚིག་གང་རུང་གཉིས་ཀྱི་བར་མཚམས་སུ་མཐའ་རྟེན་གསུམ་པ་ད་ལ་གཉིས་
པ་ང་སྦྱར་ཏེ་དང་ཞེས་གྲུབ་པ་ཡིན། འདི་ལ་སྒྲའི་སྦྱོར་ཚུལ་མེད་ཅིང་། དོན་གྱི་
འཇུག་ཚུལ་ནི་རྩ་བ་ལས། དེ་ནི་སྡུད་དང་འབྱེད་པ་དང་། །རྒྱུ་མཚན་ཚེ་སྐབས་
གདམས་ངག་ལྔའོ། །ཞེས་དོན་གྱི་འཇུག་ཚུལ་ལྔ་རུ་བཤད་པ་རྣམས་ནི་སྡུད་པ་དང་།
འབྱེད་པ། རྒྱུ་མཚན། ཚེ་སྐབས། གདམས་ངག་བཅས་སོ། །དེ་དག་ལས་དང་པོ་
སྡུད་དང་འབྱེད་པ་གཉིས་ནི་འབྱེད་སྡུད་ཀྱི་དཔེར་བརྗོད་དང་རིགས་བསྒྲེ་ནུས།
དེ་ཡང་སྡུད་པའི་དཔེར་བརྗོད་ནི། སྔོན་པོ་དང་། སེར་པོ་དང་། དཀར་
པོ་དང་། དམར་པོ་བཅས་ནི་རྩ་བའི་ཁ་དོག་གོ །ལྟ་བུའོ། །འདི་ཉིད་ནི་སྡུད་
པའི་དཔེར་བརྗོད་ཡིན་ཏེ། དབྱེ་བའི་རྣམ་གྲངས་རྣམས་རེ་རེ་ནས་བཀོད་དེ་དེ་
དག་གི་བར་ན་དང་སྒྲ་ཡོད་པ་གང་ཞིག་མཇུག་ཏུ་དབྱེ་གཞི་བཀོད་ཡོད་པས་སོ།།
འབྱེད་པའི་དཔེར་བརྗོད་ནི། རྩ་བའི་ཁ་དོག་ནི། སྔོན་པོ་དང་། སེར་པོ་དང་།
དཀར་པོ་དང་། དམར་པོ་བཅས་སོ། །ལྟ་བུའོ། །འདི་ནི་འབྱེད་པའི་དཔེར་བརྗོད་
ཡིན་ཏེ། དབྱེ་གཞི་སྔོན་དུ་བཀོད་དེ་དེ་རྗེས་དབྱེ་བའི་རྣམ་གྲངས་རྣམས་རེ་རེ་ནས་
བཀོད་དེ་དེ་དག་གི་བར་ན་དང་སྒྲ་ཡོད་པས་སོ།།
གསུམ་པ་དང་སྒྲ་རྒྱུ་མཚན་ལ་འཇུག་པ་ནི། བསྡུས་གྲྭ་བསླབས་པ་དང་རིགས་
ལམ་ཤེས། ཡི་གེ་བྲིས་པ་དང་དག་ཆ་མཁས་མིན་ཤེས། ཕྱག་རྩར་གཟིགས་པ་དང་



316 བོད་ཀྱི་བརྡ་སྤྲོད་ནག་ཊིཀ
ནད་ཇི་ཡིན་ངོས་འཛིན་ཐུབ། ལྟ་བུའོ། །འདི་དག་ལ་རྒྱུ་མཚན་ལ་འཇུག་པའི་
དཔེར་བརྗོད་ཅེས་བརྗོད་དགོས་པའི་རྒྱུ་མཚན་ནི། ཕྱི་མ་རིགས་ལམ་ཤེས་པ་དང་།
དག་ཆ་མཁས་མིན་ཤེས་པ། ནད་ཇི་ཡིན་ངོས་འཛིན་ཐུབ་པ་བཅས་རིམ་པ་
བཞིན་སྔ་མ་བསྡུས་གྲྭ་བསླབས་པ་དང་། ཡི་གེ་བྲིས་པ། ཕྱག་རྩར་གཟིགས་
པ་བཅས་ཀྱི་རྒྱུ་མཚན་ལ་བརྟེན་ནས་བྱུང་བ་གང་ཞིག་སྔ་ཕྱི་དེ་དག་གི་བར་ན་
དང་སྒྲ་ཡོད་པས་སོ།།
བཞི་པ་དང་སྒྲ་ཚེ་སྐབས་ལ་འཇུག་པ་ནི། ཆུ་ཚོད་དགུ་པ་ཟིན་པ་དང་ལས་
ཁུངས་སྒོ་ཕྱེས། ལོ་གསར་རན་པ་དང་གོས་གསར་བཙེམས། ལྟ་བུའོ། །འདི་
དག་ལ་ཚེ་སྐབས་བརྗོད་པའི་རྒྱུ་མཚན་ནི། ཕྱི་མ་ལས་ཁུངས་སྒོ་ཕྱེས་པ་དང་།
གོས་གསར་བཙེམས་པ་གཉིས་ཀྱི་དུས་དེ་རིམ་པ་བཞིན་སྔ་མ་ཆུ་ཚོད་དགུ་པ་ཡིན་
པ་དང་། ལོ་གསར་རན་པ་ཡིན་པ་འདི་དག་གི་རྗེས་སུ་དང་སྒྲ་ཡོད་པས་བརྗོད་པ་
ཡིན།།
ལྔ་པ་དང་སྒྲ་གདམས་ངག་ལ་འཇུག་པ་ནི། ཡ་རབས་གྱིས་དང་། སྔ་དྲོ་སྔ་
པོ་ལོངས་དང་། དུས་ཚོད་འཕྲོ་བརླག་མ་གཏོང་དང་། ཞེས་པ་ལྟ་བུའི་དང་སྒྲས་
བསྐུལ་བའམ་ཁ་ཏ་བྱེད་པའི་དོན་ཅན་དུ་འགྱུར་བས་ན་གདམས་ངག་བརྗོད་པ་ཞེས་
བཤད་པའོ།།
༢-༩
དེ་སྒྲ།
• • *
#
འ་
༈ ཕྲད་རང་དབང་ཅན་གསུམ་པ་དེ་སྒྲ་བཤད་པ་ནི། སུམ་ཅུ་པ་ལས། གང་མིང་
གི་ནི་ཡ་མཐའ་རུ། །གསུམ་པ་ལ་ནི ་ཨེ་སྦྱར་བ། །ཞེས་པ་སྟེ། མིང་གང་ཡང་རུང་
བ་ཞིག་གི་ཡ་མཐའ་སྟེ་ཐོག་མར་རྗེས་འཇུག་གསུམ་པ་ད་ཡིག་ལ་ཨ་ལི་གསུམ་པ་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 317
འགྲེང་བུ་སྦྱར་བས་དེ་ཞེས་གྲུབ་པ་ཡིན། དེ་སྒྲ་རང་ཉིད་རྗེས་འཇུག་ལ་མི་ལྟོས་
པའི་ཕྲད་ཡིན་པ་དང་། གྲངས་ཀྱི་སྒོ་ནས་གཅིག་ཉིད་ལས་མེད་པར་བརྟེན་དེ་སྒྲ་
ལ་སྒྲའི་སྦྱོར་ཚུལ་མེད་ཅིང་། དེ་སྒྲའི་དོན་གྱི་འཇུག་ཚུལ་ནི། སུམ་ཅུ་པ་ལས།
ཐ་སྙད་དབང་དུ་གསུ མ་ཡི ན་ཏེ། །དངོས་པོའི་དབང་དུ ་བཞི་རུ་འགྱུ ར།།
དུས་ཀྱི་དབང་དུ་གཉིས་ཡིན་ནོ། །ཞེས་པ་སྟེ། ཐ་སྙད་དབང་དུ་གསུམ་སྟེ །
ཐ་སྙད་འདས་མ་ཐག་པ་དང་། རྣམ་གྲངས་གཞན་སྦྱོར། ལྷག་བཅས་བཅས་སོ།།
དངོས་པོའི་དབང་དུ་བཞི་སྟེ། བདེན་པའི་དངོས་པོ་དང་། གསང་བའི་དངོས་པོ།
བདག་གི་བའི་དངོས་པོ། ཕ་རོལ་པོའི་དངོས་པོ་བཅས་སོ། །དུས་ཀྱི་དབང་དུ་
གཉིས་ཏེ། འདས་དང་མ་འོངས་གཉིས་ལ་འཇུག་པ་ཡིན། དེ་དག་རེ་རེ་ནས་དཔེར་
བརྗོད་མ་བཀོད་གོང་དེ་དག་ནང་ཕན་ཚུན་གྱི་འབྲེལ་བ་ཤེས་རྒྱུ་ཤིན་ཏུ་གལ་ཆེ་
བར་མཐོང་། དེས་ན། ཐོག་མར་ངེས་དགོས་པའི་གནད་དོན་གལ་ཆེན་གཅིག་ནི།
དེ་སྒྲའི་འཇུག་ཡུལ་དུ་གྱུར་པའི་དབྱེ་བ་དགུ་པོ་རྣམས་སྒྲའི་བརྗོད་རིགས་ཀྱི་སྒོ་
ནས་དབྱེ་བ་ཙམ་ལས་དབྱེ་བ་མཚན་ཉིད་པ་མིན། ཐ་སྙད་འདས་མ་ཐག་པ་ཞེས་
པའི་གོ་དོན་ནི་དུས་ཉིད་ཀྱི་དབང་དུ་བྱས་ནས་འདས་པ་སྟོན་པའི་དོན་མིན་ལ།
འདི་ནི་མུ་ཏིག་ཕྲེང་མཛེས་ལས།
་་་བརྗོད་བྱ་སྤྱིའི་དོན་ལ་མ་དཔྱད་པར། བརྗོད་ཚུལ་དེ་ཉིད་ལ་ཐད་ཀར་
བརྟགས་པའི་དུས་ཀྱི་ཐ་སྙད་ཀྱི་དབང་དུ་བྱ་བའམ། ་༌༌ཚིག་ཙམ་བརྗོད་
ཟིན་གྱི་འདས་པ།།༢༩
ཞེས་གསལ། ཐ་སྙད་འདས་མ་ཐག་པའི་གོ་དོན་གོང་དུ་བཀྲལ་བ་ལ་གཞི་རྟེན་
བྱས་ཏེ། འདི་ཉིད་དེ ་སྒྲའི་འཇུ ག་ཡུལ་ཀུན་ལ་ཁྱབ་པ་ཡིན་ཞེས་ཟེ ར་ཐུབ།
ཐ་སྙད་ཀྱི་དབང་དུ་གསུམ་ཞེས་པ་དེ་ཡང་སྒྲས་བརྗོད་རི གས་ཀྱི་སྒོ་ནས་སམ་



318 བོད་ཀྱི་བརྡ་སྤྲོད་ནག་ཊིཀ
དངོ ས་བཏགས་སམ་མཚན་བཏགས་མ་ཕྱེ་བའི་སྒོ ་ནས་དབྱེ་བ་ཡི ན་ཞི ང་།
དབྱེ་བ་མཚན་ཉིད་པ་ནི་གཉིས་ལས་མེད། དང་པོ་ཐ་སྙད་འདས་མ་ཐག་པ་ཞེས་
པ་ནི་དབྱེ་གཞི་དབྱེ་བའི་ཡ་གྱལ་དུ་དྲངས་པ་གང་ཞིག་ཡ་གྱལ་དེ ་ཡང་ཡ་གྱལ་
བའི་དོན་བྱེད་པས་མ་ཚད་དབྱེ་གཞིའི་དོན་ཡང་བྱེད་པ་ཡིན། སྐབས་འདིར་
གསལ་བཤད་བྱས་པའི་དབྱེ་གཞི་དབྱེ་བའི་ཡ་གྱལ་དུ་དྲངས་པ་གང་ཞིག་ཡ་གྱལ་
དེ་ཉིད་དབྱེ་བ་མཚན་ཉིད་པ་མིན་པ་ནི་དེ་སྒྲའི་ཐ་སྙད་འདས་མ་ཐག་པ་དེ་ཡིན་ལ།
དེ་ལས་ལྡོག་སྟེ་དབྱེ་གཞི་དབྱེ་བའི་ཡ་གྱལ་དུ་དྲངས་པ་གང་ཞིག་ཡ་གྱལ་དེ་ཉིད་
དབྱེ་བ་མཚན་ཉིད་པ་ཡིན་པ་དེ་འདྲ་ཡང་ཡོད་ལ། དེ་འདྲའི་དབྱེ་གཞི་དབྱེ་བའི་
ཡ་གྱལ་དུ་དྲངས་པ་གང་ཞིག་དབྱེ་བ་མཚན་ཉིད་པ་ཡིན་པ་དེ་ནི་དབྱེ་གཞིའི་ཐ་སྙད་
དང་དབྱེ་བའི་ཐ་སྙད་གཉིས་གཅིག་པ་ཡིན་པ་ཙམ་ལས་དེ་གཉིས་དོན་གཅིག་མིན་
པ་ཞིག་དགོས།།
དཔེ ར་ན། ཀང་ར་རྫོང་ཁོ ངས་དྷ རྨཤཱ་ལཱ་ལ་དབྱེ་ན། དྷ རྨཤཱ་ལཱ་དང་།
གངས་ཅན་སྐྱིད་གཤོངས། མེག་ལོཌ་གཾ ཇ། ཕོར་སིཏ་གཾ ཇ་བཅས་ཡོད་ལྟ་བུའི་
དབྱེ་བར་དྲངས་པའི་དྷརྨཤཱ་ལཱ་དང་དབྱེ་གཞིར་དྲངས་པའི་དྷརྨཤཱ་ལཱ་གཉིས་ཐ་
སྙད་གཅིག་པ་ཡིན་ཡང་། སྐབས་འདི ར་དྲངས་པའི་དབྱེ་གཞི་དབྱེ་བའི་ཡ་གྱལ་
དུ་དྲངས་པ་འདི་ཉིད་གོང་གསལ་ཐ་སྙད་འདས་མ་ཐག་པའི་དབྱེ་གཞི་དབྱེ་བའི་ཡ་
གྱལ་དུ་དྲངས་པ་དང་གཅིག་པ་མིན་ཏེ་གོ་དོན་ཐ་དད་ཡིན་པའི་ཕྱིར། སྐབས་འདིར་
དབྱེ་བར་དྲངས་པའི་དྷརྨ་ཤཱ་ལཱས་གཙོས་དབྱེ་བ་བཞི་གར་དབྱེ་བ་མཚན་ཉིད་པ་ཡིན།
དེ ་ལྟར་ཡིན་པ་ཡང་། དང་པོ་དྷརྨ་ཤཱ་ལཱ་ནི་ཁྲོམ་ཨ་མ་ཡོད་ས་དེ་ཡིན། གཉིས་པ་
གངས་ཅན་སྐྱིད་གཤོངས་ནི་བཙན་བྱོལ་བོད་གཞུང་གི་ལས་ཁུངས་ཁག་ཡོད་ས་དེ་
ཡིན། གསུམ་པ་མེག་ལོཌ་གཾཇ་ནི་བཞུགས་སྒར་གྱི་ཕོ་བྲང་ཉེ་འགྲམ་བོད་མི་འདུས་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 319
སྡོད་བྱེད་ས་དེར་གོ །མཐའ་མ་ཕོར་སིཏ་གཾ ཇ་ནི་དྷ་སྟེང་བོད་ཁྱིམ་ཉེ་འགྲམ་ཁྲོམ་
ཆུང་དེར་གོ་བ་ཡིན། དབྱེ་གཞི་དྷརྨ་ཤཱ་ལཱ་ནི་གོང་གསལ་དབྱེ་བ་བཞི་གར་ཁྱབ་ཀྱང་
དབྱེ་བར་དྲངས་པའི་དྷརྨ་ཤཱ་ལཱ་ནི་རང་ཉིད་གཅིག་པུ་ལས་དབྱེ་བ་གཞན་རྣམས་ལ་
མི་འཇུག་པ་ཡིན། ཐ་སྙད་འདས་མ་ཐག་པ་དབྱེ་གཞི་དབྱེ་བའི་ཡ་གྱལ་དུ་དྲངས་
པའི་གོ་དོན་ཕྱིན་ཅི་མ་ལོག་པར་ཤེས་ན་དེ་སྒྲ་ནང་ཕན་ཚུན་གྱི་འབྲེལ་བ་གསལ་
པོར་ཤེས་པ་ལ་ཕན་ཐོགས་ཆེ། དེ་ཡང་། དེ་སྒྲའི་འཇུག་ཡུལ་དགུ་པོ་གང་རུང་
ཡིན་ན་ཐ་སྙད་འདས་མ་ཐག་པའི་དེ་སྒྲའི་འཇུག་ཡུལ་ཡིན་པས་ཁྱབ། ཡང་ན།
ཐ་སྙད་འདས་མ་ཐག་པ་དེ་དེ་སྒྲའི་འཇུག་ཡུལ་ཀུན་ལ་ཁྱབ། རྣམ་གྲངས་གཞན་
སྦྱོར་གྱི་དེ་སྒྲ་ནི་ལྷག་བཅས་ལས་གཞན་པའི་དེ་སྒྲའི་འཇུག་ཡུལ་བརྒྱད་པོ་གང་
རུང་ཡིན་པས་ཁྱབ། ལྷག་བཅས་ཀྱི་དེ་སྒྲ་ནི་ཐ་སྙད་འདས་མ་ཐག་པ་མ་གཏོགས་
རྣམ་གྲངས་གཞན་སྦྱོར་མིན་ཏེ་དེས་བརྗོད་བྱ་ལྷག་མ་འདྲེན་པ་ཙམ་ལས་དེ་ལ་རྣམ་
གྲངས་གཞན་ཞིག་སྦྱོར་དུ་མེད་དོ།།
ཐ་སྙད་ཀྱི་དབང་དུ་གསུམ་ཞེས་པའི་དཔེར་བརྗོད་རིམ་པར་བཀོད་པ་ལ། ༡
ཐ་སྙད་འདས་མ་ཐག་པ། བོད། དེ་སྔོན་ཆོས་རྒྱལ་གྱི་དུས་སུ་རང་བཙན་གྱི་
རྒྱལ་ཁབ་ཅིག་ཡིན། དེ་ད་ལྟ་རྒྱ་མིའི་འོག་ཏུ་ཡོད། དེ་ནང་པའི་རྒྱལ་ཁབ་ཅིག་
ཡིན། ལྟ་བུ་དང་། ༢ རྣམ་གྲངས་གཞན་སྦྱོར། དེ ་རུ་ཉི་མ་ལྔ་ཡི་ནང་སླེབས།
དེ་ནི་རྩ་ཆེའི་གནས་ཆེན་ཞིག་ཡིན། དེ་ཡི་ཉེ་འགྲམ་ན་གཙང་ཆུ་ཆེན་པོ་ཞིག་ཡོད།
ལྟ་བུ་དང་། ༣ ལྷག་བཅས། དཀོན་མཆོག་མཆོད་དེ་མགྲོན་ཁང་དུ་འགྲོ། བཤན་
པས་ལུག་བསད་དེ་ཤ་བཙོང་། སྲོལ་བཏོད་དེ་དར་རྒྱས་བྱུང་། ལྟ་བུའོ།།
དངོས་པོའི་དབང་དུ་བཞི་ཞེས་པ་དེ་ཡང་དེ་སྒྲའི་འཇུག་ཡུལ་དགུ་ཡི་དབང་དུ་
བྱས་ན་དབྱེ་བ་མཚན་ཉིད་པ་མིན་ཞིང་། འོན་ཀྱང་དངོས་པོ་ཁོ་ནའི་དབང་དུ་བྱས་



320 བོད་ཀྱི་བརྡ་སྤྲོད་ནག་ཊིཀ
ན་ཡ་གྱལ་རེ་རེ་ནས་དབྱེ་བ་མཚན་ཉིད་པ་ཡིན། དཔེར་བརྗོད་རིམ་པ་བཞིན། ༡
བདེན་པའི་དངོས་པོ། སངས་རྒྱས་ཀྱིས་བཀའ་སྩལ་པ་དེ ་དེ་བཞིན་ནོ། །ལུང་གི་དོན་
ནི་དེ ་ལྟར་རོ། །ལྟ་བུ་དང་། ༢ གསང་བའི་དངོས་པོ། དེ ་གསང་བ་དམ་པོ་བྱེད་
དགོས། དེ ་གཞན་ལ་ནམ་ཡང་མ་ཤོད། ལྟ་བུ་དང་། ༣ བདག་གི་བའི་དངོས་པོ།
བདག་གི་ཁང་པ་དེ། བདག་གི་དཔེ་ཆ་དེ ། ལྟ་བུ་དང་། ༤ ཕ་རོལ་པོའི་དངོས་པོ།
དགྲ་བོའི་མཚོན་ཆ་དེ། ཁོང་གི་གཡག་དེ ་ལྟ་བུའོ།།
དུས་ཀྱི་དབང་དུ་གཉིས་ཞེས་པ་ནི་དུས་ཉིད་ཀྱི་དབང་དུ་བྱས་ན་དུས་འདས་
པ་དང་དུས་མ་འོངས་པ་གཉིས་ལ་འཇུག་པ་ཡིན། དཔེར་བརྗོད་རིམ་པ་བཞིན།
༡ འདས་པ་སྟོན་པ། སྟོན་པས་བདེན་བཞིའི་ཆོས་འཁོར་བསྐོར་བའི་དུས་དེ།
༧གོང་ས་ལྔ་པ་ཆེན་པོའི་དུས་དེ ། ༢ མ་འོངས་པ་སྟོན་པ། རྒྱལ་བ་བྱམས་པ་
མགོན་པོས་ཆོས་ཀྱི་འཁོར་ལོ་བསྐོར་བའི་དུས་དེ ། བོད་ལ་སྐྱིད་པའི་ཉི་མ་ཤར་
བའི་དུས་དེ། ལྟ་བུའོ།།
༢-༡༠
༈ སྤྱི་སྒྲའི་ངོ་བོ་ནི་གཙོ་བོའི་དོན་གྱི་བྱེ་བྲག་དམིགས་སུ་མི་འཛིན་པར་སྤྱི་ལ་ཁྱབ་
པའི་དོན་ཅན་ཞིག་ལ་ཟེར། འདི་དང་གང་སྒྲ་གཉིས་དོན་གཅིག །སྤྱི་སྒྲ་ཞེས་པ་
ནི་ཕྲད་ཀྱི་བྱེད་ལས་ཀྱི་ཆ་ནས་མིང་བཏགས་པ་ཡིན། གང་སྒྲ་ཞེས་པ་ནི་ཕྲད་ཉིད་
ཀྱི་ཆ་ནས་མིང་བཏགས་པ་ཡིན། རྩ་བ་ལས། གང་མིང་བརྗོད་པའི་དང་པོ་རུ།།
དང་པོ་ལ་ནི་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་འགྱུར། །ཞེས་པ་སྟེ། མིང་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 321
གང་ཡང་རུང་བའི་དང་པོ་སྟེ་ཐོག་མར་རྗེས་འཇུག་དང་པོ་ག་ལ་ང་ཡིག་སྦྱར་བས་
གང་ཞེས་གྲུབ་པ་དེ་ནི་རྩ་བས་དངོས་སུ་བསྟན་པའི་སྤྱི་སྒྲ་ཡིན།། །
དེ་ཉིད་རྒྱས་པར་བཤད་པ་ལ་ལེགས་བཤད་ལྗོ ན་དབང་གིས་བསྟན་པ་ནི།
ཅི་ཇི་སུ་གང་སྤྱི་སྒྲ་སྟེ། །ཞིག་སྟེ་སླད་འདྲ་ཕྱིར་ལ་ཅི། །སྙེད་སྲིད་ལྟར་བཞིན་
སྐད་ལ་ཇི། །སུ་ནི་གང་ཟག་གང་ཀུན་ལའོ། །ཞེས་པ་སྟེ། ཅི་དང་། ཇི། སུ།
གང་། བཅས་བཞི་པོ་ནི་སྤྱི་སྒྲ་ཡིན་ལ། ཅི་ནི་ཞིག་སོགས་ལྔ་དང་མཐུན་པར་སྦྱར་
དགོས་ཏེ། དཔེར་ན། ཅི་ཞིག །ཅི་སྟེ། ཅི་སླད། ཅི་འདྲ། ཅི་ཕྱིར། ལྟ་བུའོ།།
ཇི་ནི་སྙེད་སོགས་ལྔ་དང་མཐུན་པར་སྦྱར་དགོས་ཏེ། དཔེར་ན། ཇི་སྙེད། ཇི་སྲིད།
ཇི་ལྟར། ཇི་བཞིན། ཇི་སྐད། ལྟ་བུའོ། །དེ་ཡང་། ཅི་ཞིག་ནི་གང་ཞིག་དང་།
ཅི་སྟེ་ནི་གལ་ཏེ། ཅི་འདྲ་ནི་གང་འདྲ། ཅི་སླད་དང་ཅི་ཕྱིར་ནི་རྒྱུ་མཚན་གང་གི་
ཕྱིར་ཞེས་པའི་དོན་ནོ། །ཇི་སྙེད་ནི་དུ་མ་དང་ཡོད་ཚད་ཀྱི་དོན་དང་། ཇི་སྲིད་ནི་
མཚམས་འཛིན་པའི་དོན་དང་། ཇི་ལྟར་དང་ཇི་བཞིན་ནི་མཚུངས་པ་གསལ་བྱེད་
ཀྱི་སྒྲ་དང་གཅིག་པ་ཡིན། ཇི་སྐད་ནི་ལུང་འདྲེན་མཚོན་པ་ཡིན། ཡིག་བཤད་
མཁས་པའི་ཁ་རྒྱན་དུ།
དཔེ་ཡི་སྐབས་སུ་ཇི་ལྟར་འཇུག་པ་བཞིན་དུ་དྲི་བའི་སྐབས་སུ་ཅི་ལྟར་
འཇུག་པའང་ཡོད།།༤༠
ཅེས་གསལ། སུ་ནི་སྤྱི་སྒྲ་གང་ཟག་གམ་མི་ཁོ་ན་མཚོན་པར་བྱེད་པའི་བརྡ་དང་།
གང་ནི་གང་ཟག་དང་གང་ཟག་ལས་གཞན་པའི་དངོས་པོ་གཉིས་ཀར་འཇུག་པ་སྟེ་
ཀུན་ལ་འཇུག་པ་ཡིན། གང་འདྲ་ཉིད་སྤྱི་ཙམ་དུ་མ་ཟད་བྱེ་བྲག་ལ་ཡང་འཇུག་པ་
ཡོད་དེ། དཔེར་ན། གང་ལ་ཡོན་ཏན་མཆོག་མངའ་བའི། །དཀོན་མཆོག་དེ་ལ་



322 བོད་ཀྱི་བརྡ་སྤྲོད་ནག་ཊིཀ
ཕྱག་འཚལ་ལོ། །ཞེས་པ་ལྟ་བུའོ། །ཐོན་མིའི་སྙིང་ཐིག་ཏུ། ཅི་ནི་དོན་གྱི་སྤྱི་སྒྲ།
ཇི་ནི་དཔེའི་སྤྱི་སྒྲ །སུ་ནི་གང་ཟག་གི་སྤྱི་སྒྲ །ནམ་ནི་དུས་ཀྱི་སྤྱི་སྒྲ །གང་ནི་ཀུན་
ཁྱབ་ཀྱི་སྤྱི་སྒྲ །ཞེས་པ་ནི་ཚིག་གི་ལོ་མས་མ་བསྒྲིབས་པའི་དོན་གྱི་འབྲས་བུ་གཡུར་
དུ་ཟ་བའི་ངག་གོ།
༢-༡༡
བདག་སྒྲ།
༈ བདག་སྒྲའི་སྒྲ་ཡི་སྦྱོར་ཚུལ་ནི་པ་བཟེད་དང་བ་ཟུམ་བཤད་པའི་སྐབས་སུ་བསྟན་
“ པར་བྱ་ལ། འདིར་ནི་བདག་སྒྲའི་དོན་གྱི་འཇུག་ཚུལ་བཤད་པར་བྱའོ།།
དེ་ཡང་དང་པོ་བདག་སྒྲ་གྲུབ་སྟངས་དང་། བདག་སྒྲའི་ངོ་བོ་གཅིག་ཏུ་འཆད་
པ་ནི་འདི་ལྟ་སྟེ། རྩ་བ་ལས། གང་མིང་གི་ནི་མ་མཐའ་རུ། །པུ་ལིངྒ་ཡི་སྒྲ་མེད་པ།།
དེ་ལ་པུ་ལིངྒ་སྦྱར་ན། །བདག་པོའི་སར་ནི་ཤེས་པར་བྱ། །ཞེས་གསལ། མཁས་
མཆོག་སི་ཏུའི་ཞལ་ལུང་ལྟར་པུ་ལིངྒ་ཡི་པུ་སྒྲ་པ་སྡེར་བཀོད་པ་དེ་ཉིད་འཐད་དམ་
ཞེ་ན། སྤྱིར་པུ་སྒྲ་པ་སྡེ ར་འཇུག་པ་ཤིན་ཏུ་ནས་འཐད་ཀྱང་སྐབས་འདིར་བསྟན་གྱི་
པུ་སྒྲ་པ་སྡེ ར་མ་སྦྱར་ན་ལེགས་པར་སེམས། འདི་ཐད་དངུལ་ཆུའི་བཤད་པ་དེ་རྗེ་སི་
ཏུའི་བཤད་པ་ལས་ལྡོག་སྟེ་རྗེ་ཞྭ་དམར་བས་མཛད་པའི་འགྲེལ་ལུགས་ལ་གཞི་བྱས་
པ་ཡིན། ཅི་ཕྱིར་ཞེ་ན། དགག་ལན་ཚངས་པའི་ཐིག་གི་སྤུན་ཟླ་ལས།
བདག་གི་འགྲེལ་པ་རྩོམ་སྐབས་གཞུང་དོན་འགྲེལ་ལུགས་ཕལ་མོ་ཆེ་རྗེ་སི་
ཏུའི་འགྲེལ་ཚིག་རྨད་དུ་བྱུང་བར་མཐོང་ནས་དེ་ཉིད་སོར་ཞག་ཏུ་བཀོད་
པ་ཤས་ཆེ་ཡང་། འདིར་འགྲེལ་པའི་དཔེ་ཤིན་ཏུ་མི་གསལ་བར་བརྟེན་སྔ་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 323
མོ་བཀྲ་ཤིས་ལྷུན་པོར་མཐོང་བའི་རྗེ་ཞྭ་དམར་བས་མཛད་པའི་འགྲེལ་
ལུགས་བློ་ཡུལ་དུ་གང་ངེས་ལ་གཞི་བྱས་ནས་༤༡…
ཞེས་གསལ། པ་སོགས་བདག་སྒྲའི་ཕྲད་རྣམས་སྔར་གང་མིང་སྟེ་ཡུལ་དང་
སེམས་ཅན་སོགས་ཀྱི་མིང་གི་ཆ་ཤས་སུ་མ་གྲུབ་པ་སྟེ་པུ་ལིངྒ་སྒྲ་མེད་པ་དང་།
ཕྱིས་སུ་ཡུལ་དང་སེམས་ཅན་སོགས་ཀྱི་མིང་གི་སྟེ ང་དུ་པུ་ལིངྒ་སྒྲ་སྦྱར་ན་སྟེ་དེ་
དག་གང་རུང་གསར་དུ་བསྣན་པས། ཡུལ་དང་སེམས་ཅན་སོགས་ཀྱི་དོན་དུ་མི་
གོ་བར་ཡུལ་གང་དུ་གནས་པའི་མི་དང་སེམས་ཅན་སོགས་གང་ལ་བདག་པའི་དོན་
དུ་གོ་བ་དེ་འདྲ་ཞིག་ལ་བདག་སྒྲ་ཟེ ར་བ་ཡིན། འདིར་མུ་ཏིག་ཕྲེང་མཛེས་ལྟར་ན།
པུ་དེ་པུརུཥ་སྟེ་སྐྱེས་པར་བཤད་པ་ཉིད་གཙོ་ཆེ་བའི་གོ་བའི་ཆ་ནས་ཡིན་གྱི་དོན་གྱི་
ཆ་ནས་མིན་ཅིང་། ལྷ་ས་པ་ཞེས་པ་ལྷ་སར་གནས་སྡོད་བྱེད་པའི་སྐྱེས་ཕོ་མོ་གང་
རུང་ལ་གོ་བ་ལས་སྐྱེས་པ་གཅིག་པུར་གོ་བ་མིན། ཇི་ལྟར་སྡི་ལིངྒ་ལ་མོ་རྟགས་
བཤད་པ་ཇི་བཞིན་ནོ། །དཔེར་ན། ཁྲ་འབྲུག་པ། གཡག་པ། བོད་པ། སྐྲ་བདུན་པ།
བྲག་གཡབ་པ། འདམ་པ། ཁམས་པ། སངས་རྒྱས་པ། ཞེས་རྗེས་འཇུག་ག་དང་
ད་ན་བ་མ་ས་དང་དྲག་མཐར་བདག་སྒྲ་པ་ཡིག་ཁོ་ན་ཐོབ་པ་ལ་མཁས་རྣམས་བཞེད་
པ་མི་མཐུན་པ་མེད། རྗེས་འཇུག་ལྷག་མ་རྣམས་སུ་བདག་སྒྲ་བ་ཡིག་ཁོ་ན་འབྲི་
དགོས་པ་ནི་ཟ་མ་ཏོག་དང་ངག་སྒྲོན་གྱི་ལུགས་མིན། དབྱངས་ཅན་གྲུབ་པའི་རྡོ་
རྗེས་གོང་གསལ་རྗེས་འཇུག་ལྷག་མ་རྣམས་སུ་བདག་སྒྲའི་ཕྲད་སྦྱར་རྗེས་བདག་སྒྲ་
ཅན་གྱི་ཐ་སྙད་དེ་ཚེག་བར་གཉིས་སམ་ཆར་གྱུར་ན་པ་ཡིག་བྲིས་ན་ལེགས་པ་དང་།
གསུམ་མམ་ཡར་གྱུར་ན་བ་ཡིག་བྲིས་པ་ལེགས་པའི་ལེགས་བཤད་གསུངས་ཡོད།
འདི་ཉིད་ཕྱིས་འབྱུང་གི་མཁས་པ་ཕལ་མོ་ཆེས་ཀྱང་བཞེད་པ་ཡིན། དཔེར་ན།



324 བོད་ཀྱི་བརྡ་སྤྲོད་ནག་ཊིཀ
རོང་པ། ལི་ཐང་བ། འབའ་པ། ནམ་མཁའ་བ། ཤར་པ། རྒྱ་གར་བ། ཡུལ་པ།
བྱ་ཡུལ་བ། རྟ་པ། ས་སྐྱ་བ། ཞེས་པ་ལྟ་བུའོ།།
མུ་ཏིག་ཕྲེང་མཛེས་ཀྱི་ལུགས་སུ་ནི། པུ་ཞེས་པ་པུ་རུཥ་སྟེ་སྐྱེས་བུའམ་སྐྱེས་
པ་དང་། ལིངྒ་ཞེས་པ་རྟགས་ཏེ་སྐྱེས་བུའི་རྟགས་པ་དང་པོ་ཡིག་ཁོ་ན་བདག་སྒྲར་
གསུངས་ཡོད། དེ་ཉིད་ལས། །
གང་ཡང་རུང་བའི་མིང་གི་མ་མཐའ་རྣམས་སུ་པུལིངྒ་སྟེ་སྐྱེས་བུའི་རྟགས་
མཚོན་པར་བྱེད་པའི་སྒྲ་སྔར་མེད་པ་ཞིག་ཡིན་ན། དེ་ལ་པུལིངྒའི་སྒྲ་སྦྱར་
བར་བྱས་པས་དེའི་བདག་པོའི་དོན་གསལ་བར་ནུས་པའི་ཕྱིར་བདག་པོའི་
སར་ནི་ཤེས་པར་བྱ། ཞེས་སོ། །དེ་ལ་པུལིངྒའི་སྒྲ་ནི་བདག་པོའི་དོན་
སྟོན་པར་བྱེད་པའི་པ་དང་པོའི་སྒྲ་གཉིས་ཡིན་ཏེ། དེ་དག་སྔར་མེད་པ་
ལ་གསར་དུ་སྦྱར་བས། རྟ་པ། གསེར་པ། ཁ་ལོ་པ། འཕྲིན་ལས་པ།
བྱེད་པོ། ལེན་པོ། གཏོང་བ་པོ་སོགས།།༠༢
ཞེས་གསལ། འོན་ཀྱང་བཤད་པ་འདི་ཉིད་ལེགས་པར་མ་མཐོང་སྟེ་སི་ཏུའི་ཞལ་
ལུང་དུ་པུ་ཞེས་པ་པ་སྡེ་དང་། ལིངྒ་ཞེས་རྟགས་སུ་གསུངས་ཏེ་པ་སྡེ་ནས་བྱུང་བའི་
རྟགས་ཏེ་པ་དང་བ་མ་བཅས་སུ་བཀྲལ་ཡོད། དེ་ཉིད་ལས། །
གང་ཡང་རུང་བའི་མིང་གི་མཐའ་རྣམས་སུ། ཙནྡྲ་པ་ལས། ཨུཏ་ཀྱི་སྡེ་
དང་བཅས་པའོ། །ཞེས་པ་ལྟར། པུ་ཞེས་པ་པ་སྡེ་དང་། ལིངྒ་ཞེས་པ་
རྟགས་ཏེ་པ་སྡེ་ནས་འབྱུང་བའི་ཕོ་རྟགས་པ་དང་། མོ་རྟགས་མ་དང་།
མ་ནིང་གི་རྟགས་བ་གསུམ་གྱི་སྒྲ་སྔར་མེད་པ་དེ་ལ་གསར་དུ་པུ་ལིངྒའི་
སྒྲ་གསུམ་པོ་གང་རུང་སྦྱར་བ་ན། དེ་ནི་བདག་པོའི་དོན་གསལ་བར་བྱེད་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 325
པའི་སར་ནི་ཤེས་པར་བྱ་སྟེ། དཔེར་ན། ཇ་པ། ཆང་མ། ཁ་ལོ་བསྒྱུར་
བ་ཞེས་སོགས་བཀོད་ཡོད།།༤༣
ཞེས་གསལ། བཤད་པ་འདི་ཉིད་ལེགས་བཤད་དུ་མཐོང་སྟེ་ལེགས་བཤད་ལྗོན་
དབང་དུ། ན་རོ་ཡོད་མེད་པ་བ་མ། །བདག་པོའི་སྒྲ་སྟེ་ག་ད་ན། །བ་མ་ས་དང་
དྲག་མཐར་པ། །ང་འ་ར་ལ་མཐའ་མེད་མཐར། །བདག་སྒྲ་ཡར་གྱུར་བ་དང་ནི།།
ཆ་ལ་པ་ཉིད་སྦྱོར་བ་ལེགས། །ཞེས་གསུངས་ཡོད། བདག་སྒྲ་པ་དང་བ་གཉིས་ཀྱི་
དཔེར་བརྗོད་བསྟན་ཟིན་ལ། པོ་དང་བོ་མོ་མ་བཅས་ཀྱི་དཔེར་བརྗོད་ནི་འདི་ལྟ་སྟེ།
རྩོམ་པ་པོ། གཡོག་པོ། གཡོག་མོ། གནས་མོ། གཉའ་བོ། རྫི་བོ། གཞས་མ།
ལྟ་བུའོ། །གོང་གསལ་གཡོག་མོ་དང་གནས་མོ། རྫི་བོ། གཞས་མ་སོགས་སི་ཏུས་
པུ་ལིངྒའི་སྒྲ་མིན་ཞེས་བརྗོད་པ་ཙམ་ལས་བདག་སྒྲ་མིན་ཞེས་བརྗོད་མ་ནུས་སོ།།
དེ་ཡང་དེ་ཉིད་ལས། །
ཡང་འགའ་ཞིག་གིས། ཇ་མ་ཆང་མ་སོགས་མ་ཡིག་པུ་ལིངྒར་འགྱུར་བ་
ཡོད་ཅེས་ཟེར་བ་ཐོས་ཀྱང་། གཞུང་དོན་ལ་ཅུང་ཟད་ཀྱང་མ་དཔྱད་པའི་
རྟགས་སུ་ཟད་དེ། དེ་འདྲ་དེས་བདག་པོའི་དོན་བསྟན་དུ་འཆུག་ཀྱང་པུ་
ལིངྒའི་ཟློག་ཕྱོགས་སྦེ་ལིངྒའི་སྒྲ་ཡིན་པའི་ཕྱིར་རོ།།༤
ཞེས་གསལ། དེས་ན་ང་ཚོས་བདག་སྒྲ་དང་པུལིངྒ་ཡི་སྒྲ་གཉིས་དབར་དོན་ཐོབ་ཀྱི་
ཁྱད་པར་ཡོད་པ་ཆེས་ཤིན་ཏུ་གསལ་པོར་གྱུར། ཇ་མ་དང་། ཆང་མ་ནི་བདག་སྒྲ་
ཡིན་ཡང་པུལིངྒ་ཡི་སྒྲ་མིན་པ་དང་། རྟ་པ་དང་གར་པ་ནི་བདག་སྒྲ་དང་པུལིངྒ་ཡི་
སྒྲ་གཉིས་ཀ་ཡིན་པ་དང་། ཨ་མ་དང་ར་མ་ནི། བདག་སྒྲ་དང་པུལིངྒ་ཡི་སྒྲ་གཉིས་
༤༤
བ



326 བོད་ཀྱི་བརྡ་སྤྲོད་ནག་ཊིཀཿ
ཀ་མིན་པ་དང་། གསར་པ་ནི། པུལིངྒ་ཡི་སྒྲ་ཡིན་ཀྱང་བདག་སྒྲ་མིན་པ་བཅས་མུ་
བཞི་བསྒྲིག་རུང་བར་བདག་བློ ས་སེམས། འབྲས་སྤུངས་ཁྲི་ཟུར་མཆོག་གིས།
ཨ་མ་དང་ཁྱིམ་འཛིན་མ། དགེ་ཚུལ་མ། ལྷ་མོ། ཀླུ་མོ། མི་མོ། འདྲེ་
མོ༑ སྲིན་མོ། མ་མོ། དམེ་མོ། གཡུང་མོ། ཁྱི་མོ། བྱ་མོ། སྲུ་མོ།
སོགས་དང་། ཁུ་བོ། ནུ་བོ། ཕུ་བོ། ཁོ་བོ། རྟ་ཕོ། བྱ་ཕོ། དེ་ཕོ་སོགས་
རྣམ་གསལ་གྱི་དཔེར་བརྗོད་འདི་འདྲ་མཐོང་བཞིན་དུ་ད་དུང་ཞེན་པ་མི་
འདོར་ན་བདག་སྒྲར་འདོད་པའི་པ་དང་པོ་སོགས་ལའང་མགོ་མཚུངས་
ཀྱི་ཀླན་ཀར་མི་འགྱུར་རམ།།༤༥
ཞེས་གོང་གསལ་རྣམས་བདག་སྒྲར་བཞེད་པ་ནི་བདག་སྒྲ་དང་པུལིངྒ་ཡི་སྒྲ་དང་ལྕི་
ལིངྒ་ཡི་སྒྲ་བཅས་ཀྱི་ཁྱད་པར་ལ་དགོངས་པ་མ་བཞེས་པའི་དན་རྟགས་སུ་གསལ།
སྔར་ནས་མིང་གི་ཆ་ཤས་སུ་གྱུར་པའི་པ་བ་མ་དང་པོ་བོ་མོ་རྣམས་ནི་བདག་སྒྲ་མིན་
པ་མཁྱེན་དགོས། དཔེར་ན། རྐང་པ། ཁང་པ། མྱུར་བ། བཟང་བ། ཨ་མ། ར་མ། ་
རིང་པོ། རི་བོ། བུ་མོ། ལྟ་བུའོ།།
༢-༡༢
དགག་སྒྲ།
༈ དགག་སྒྲའི་ངོ་བོ་ནི། མ་སོགས་ཕྲད་བཞི་པོ་སྔར་མིང་གི་ཆ་ཤས་སུ་མ་གྲུབ་
ཅིང་། ཕྱིས་མིང་གི་སྔོན་མཇུག་བར་གསུམ་གང་རུང་དུ་སྦྱར་བས་མིང་དེ་མ་
ཡིན་པའམ་མེད་པ་སོགས་དགག་པའི་དོན་སྟོན་པ་ཞིག་ལ་དགག་སྒྲ་ཟེ ར་བ་ཡིན།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 327
སུམ་ཅུ་པར་དགག་སྒྲའི་ཕྲད་གྲུབ་སྟངས་སྟོན་པའི་རྩ་བར་མིང་གི་ཡ་མཐའ་སྟེ་ཐོག་
མར་གསུངས་པ་ནི་ཕལ་ཆེ་བ་ལ་དགོངས་པར་སེམས་སོ། །
དེ་ཉིད་ལས། གང་མིང་བརྗོད་པའི་ཡ་མཐའ་རུ། །སྟྲཱི་ལིངྒ་ཡི་སྒྲ་མེད་པ།།
དེ་ལ་སྟྲཱི་ལིངྒ་སྦྱར་ན། །དགག་པའི་གནས་སུ་ཤེས་པར་བྱ། །ཞེས་པ་སྟེ། མིང་གང་
ཡང་རུང་བའི་ཡ་མཐའ་སྟེ་འགོར་སྔར་སྦྱི་ལིངྒ་ཡི་སྒྲ་སྟེ་མོ་ཚིག་དགག་སྒྲ་མེད་པ་
ལ་ཕྱིས་མོ་སྒྲ་དགག་ཚིག་གསར་དུ་བསྣན་པས་སྔར་གྱི་དོན་དེ་མ་ཡིན་པའམ་མེད་
པར་འགྱུར་བར་ཤེས་པར་བྱ་ཞེས་པའི་དོན་ནོ། །རྩ་བར་ཡ་མཐའ་ཞེས་པ་ལས་
མ་མི་གཉིས་དངོས་སུ་བསྟན་པར་བཤད་ཐུབ། མིན་མེད་གཉིས་ནི་དགག་སྒྲ་ཡིན་
པའི་ཆ་ནས་རྩ་བ་ལས་དོན་ཐོབ་ཀྱིས་ཤེས་དགོས་པར་སེམས་སོ། །ལེགས་བཤད་
ལྗོན་དབང་ལས། མ་མི་མིན་མེད་དགག་སྒྲ་སྟེ། །མ་མི་ཐོག་མར་མིན་མེད་མཇུག།
མ་ནི་བར་གྱི་གསལ་བྱེད་ལའང་། །ཞེས་མ་མི་མིན་མེད་བཞི་པོ་དགག་སྒྲ་དང་དེ་
དག་ལས་མ་མི་གཉིས་དགག་དགོས་པ་གང་ཞིག་གི་ཐོག་མར་སྦྱར་དགོས་པ་དང་།
མིན་མེད་གཉིས་དགག་དགོས་པ་གང་ཞིག་གི་མཇུག་ཏུ་སྦྱར་དགོས་པའོ། །དེ་ཙམ་
དུ་མ་ཟད་མ་ནི་ཆོས་གཉིས་ལྷན་ཅིག་ཏུ་དགག་དགོས་པ་ན་དེ་དག་གི་བར་དུའང་
སྦྱར་དགོས་པ་བསྟན་ཡོད།། །།
དཔེར་ན། མ་ཟེར། མ་བྲིས་ལྟ་བུ་དགག་སྒྲ་མ་ཡིག་དགག་བྱའི་སྔོན་དུ་འཇུག་
པའི་དཔེ་དང་། མི་ཤེས། མི་རིག་ལྟ་བུ་དགག་སྒྲ་མི་ཡིག་དགག་བྱའི་སྔོན་དུ་
འཇུག་པའི་དཔེ། དངུལ་མེད། ལག་ཆ་མེད་ལྟ་བུ་དགག་སྒྲ་མེད་ཡིག་དགག་བྱའི་
མཇུག་ཏུ་འཇུག་པའི་དཔེ། ང་མིན། ལྷ་མིན་ལྟ་བུ་དགག་སྒྲ་མིན་ཡིག་དགག་བྱའི་
མཇུག་ཏུ་འཇུག་པའི་དཔེ་ཡིན། གཞན་ཡང་། བྱེ་མ་ས། ཞི་མ་ཁྲོ །ཡ་མ་ཟུང་།
མི་མ་གཡོག །ས་མ་འབྲོག །ངོ་མ་གཡོག །ར་མ་ལུག །རྟ་མ་བོང་ལྟ་བུ་དགག་སྒྲ་



328 བོད་ཀྱི་བརྡ་སྤྲོད་ནག་ཊིཀ
མ་ཡིག་དགག་བྱའི་ཆོས་གཉིས་ཀྱི་བར་གྱི་གསལ་བྱེད་ལ་འཇུག་པའི་དཔེ་ཡིན་ནོ།།
འོན་ཀྱང་སྔར་ནས་མིང་གི་ཆ་ཤས་སུ་གྱུར་པའི་མ་ཡིག་དང་མི་ཡིག་གཉིས་ནི་ཐོག་
མཐའ་བར་གསུམ་གང་དུ་མཆིས་ཀྱང་དགག་སྒྲ་མིན་པ་མཁྱེན་པར་མཛོད། དཔེར་ན།
མ་བྱན་དང་མ་མ་ལྟ་བུའི་མ་ཡིག་སྔོན་དུ་ཡོད་པ་དང་། བོད་ཀྱི་མི་རིགས་དང་མི་
ལོ་ལྟ་བུའི་མི་ཡིག་སྔོན་དུ་ཡོད་པ་སོགས་ནི་དགག་སྒྲ་གཏན་ནས་མིན།།
དགག་སྒྲ་ལ་མ་ཡིན་དགག་དང་མེད་དགག་གཉིས་ཡོད། དང་པོའི་དོན་ནི།
འདི་སྐོར་སྨྲ་སྒོ་ལྟར་འཆད་ན་འདི་ལྟ་སྟེ། དགག་པར་བསྡུས་ན་གཉིས་ཏེ་མ་ཡིན་
པར་དགག་པ་དང་མེད་པར་དགག་པའོ། །དང་པོ་ལ་ནི་མཚན་ཉིད་ཀྱིས་མི་མཐུན་
པ་བཅུ་བཞི་ཡོད་ཅིང་། གཉིས་པར་ནི་མཚན་ཉིད་མི་མཐུན་པ་མེད་ཀྱང་ཡུལ་
དང་དུས་ཀྱིས་ཕྱེ་བ་བཅུ་གཅིག་ཡོད། （འདི་སྐོར་རྒྱས་པ་སྨྲ་སྒོའི་འགྲེལ་པར་གཟིགས་རོགས།）
དགག་སྒྲ་དང་སྦི་ལིངྒ་ཡི་སྒྲ་གཉིས་ལ་ཡང་མུ་བཞི་ཡོད་དེ། མི་ཤེས་ལྟ་བུ་ནི་གཉིས་
ཀ་ཡིན་པའི་མུ་དང་། ར་མ་ནི་སྟྲཱི་ལིངྒ་ཡི་སྒྲ་ཡིན་ལ་དགག་སྒྲ་མིན་པའི་མུ་དང་།
ཤེས་རབ་ཀྱིས་དབེན་ལྟ་བུ་ནི་ཤེས་རབ་མེད་པ་ལ་གོ་བས་དགག་སྒྲ་ཡིན་ཡང་སྦི་ལིངྒ་
ཡི་སྒྲ་མིན། གསར་པ་ལྟ་བུ་ནི་གཉིས་ཀ་མིན་པའི་མུ་ཡིན།།
༢-༡༣
ཞིང་སོགས།
༈ ཞིང་སོགས་ཕྲད་བཅུ་བཞི་གཞན་དབང་ཅན་ཡིན་པས་དེ་དག་ལ་སྒྲའི་སྦྱོར་ཚུལ་
ལོས་ཡོད། འོན་ཀྱང་སྒྲའི་སྦྱོར་ཚུལ་སྐབས་སུ་མ་བཤད་པར་འདི་གར་བཤད་པའི་
རྒྱུ་མཚན་ནི་བརྡ་སྤྲོད་སུམ་ཅུ་པའི་རྩ་བར་ཕྲད་འདི་དག་དཀྱུས་སུ་མ་བཤད་པས་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 329
འདི ར་ཡང་དེའི་གོ་རིམ་དང་བསྟུན་ནས་དེར་བཤད་པའི་ཕྲད་ཀྱི་མཐའ་མ་དགག་
སྒྲའི་མཇུག་ཏུ་བཤད་པ་ཡིན། འདི་ཉིད་ཀྱི་སྒྲ་སྦྱོར་ལེགས་བཤད་ལྗོ ན་དབང་
ནང་ཆེས་ཤིན་ཏུ་གསལ་པོ་ཡོད་པ་འདི་ལྟ་སྟེ། ཚིག་ཕྲད་ཞིང་སོགས་ང་ན་མ།།
འ་དང་ར་ལ་མཐའ་མེད་མཐར། །ཞིང་ཞེས་ཞེ་འོ་ཞེ་ན་ཞིག །ག་ད་བ་དང་ད་དྲག་
མཐར། །ཅིང་ཅེས་ཅེ་འོ་ཅེ་ན་ཅིག །ས་མཐར་དམིགས་བསལ་ཞེས་མ་གཏོགས།།
ཤིང་ཤིག་ཤེ་འོ་ཤེ་ན་ཐོབ། །ཅེས་སོ། །འདིར་ནི་སུམ་ཅུ་པའི་རྩ་བའི་ཕྲད་རྣམས་
སྒྲུབ་ཚུལ་དང་མཐུན་པར་ཕྲད་བཅུ་བཞི་པོའི་སྒྲུབ་ཚུལ་ཡང་བརྡ་སྤྲོད་ཉི་ཤུ་བདུན་
པ་དེ་ཉིད་དུ་བཀོད་པ་དེ་འདིར་འཆད་འདོད་བྱུང་། དེ་ཡང་དེ་ཉིད་ལས། །
ས་མཐའ་ཅན་ལས་དང་པོ་དང་། །གསུམ་ལྔ་རྣམས་ཀྱི་རྗེས་སུ་ཅ།།
བཅུ་པར་བདུན་པའི་གསུམ་པ་དང་། །དེ་ལྷག་དྲུག་པའི་དང་པོ་སྦྱར།།
ཨི་དང་གཉིས་པ་ཁ་ཁར་སྦྱར། །དེ་ནི་ཚིག་གི་འཕྲོ་མཐུད་ཡིན།།
ས་མཐའ་ཅན་ཕྱིས་དང་པོ་སྦྱར། །དེས་བཟུང་བསྐུལ་ཚིག་གསལ་བྱེད་དོ།།
བདུན་པ་བཅུ་པར་ཅིག་ཀྱང་ངོ་། །དེ་ཡི་དབྱངས་དང་རྟེན་ཡིག་བོར།།
ཁ་ཁར་ཨེ་དང་བཅུ་པ་བྱིན། །བརྗོད་ཚིག་སྔོན་མའི་ངེས་བཟུང་ཡིན།།
ས་མཐའ་ཅན་ཕྱིས་ཕ་རོལ་དུ། །རྗེས་འཇུག་བཞི་པ་དང་ལྡན་ན།།
དེ་ནི་ལན་དང་བཅས་པའོ།།༠༦
ཞེས་གསུངས་པ་ལྟར་ཅིང་དང་ཤིང་དང་ཞིང་གསུམ་ལ་ཚིག་གི་འཕྲོ་མཐུད་དང་།
ཅིག་དང་ཤིག་དང་ཞིག་གསུམ་ལ་བསྐུལ་ཚིག་གསལ་བྱེད་དང་
། ཅེས་དང་ཤེས་
དང་ཞེས་གསུམ་ལ་བརྗོད་ཚིག་སྔོན་མའི་ངེས་བཟུང་། ཅེ་ན་དང་ཤེ་ན་དང་ཞེ་ན་
གསུམ་ལ་ལན་དང་བཅས་པའི་ཚིག་ཕྲད་དུ་བཤད་ཡོད། དེ་དག་གི་འགྲེལ་ཚུལ་
རང་འགྲེལ་ནང་འཆད་པ་འདི་ལྟ་སྟེ།



330 བོད་ཀྱི་བརྡ་སྤྲོད་ནག་ཊིཀ
ས་མཐའ་ཅན་ཏེ་རྗེས་འཇུག་བཅུ་ལས་དང་པོ་ག་དང་། གསུམ་པ་ད་དང་།
ལྔ་པ་བ་དང་ད་དྲག་ཅན་རྣམས་ཀྱི་རྗེས་སུ་ཅ་སྦྱར་བ་དང་། བཅུ་པ་ས་ལ་སྡེ་པ་བདུན་
པའི་གསུམ་པ་ཤ་དང་། དེ་ལྷག་ང་ན་མ་འ་ར་ལ་རྣམས་ལ་སྡེ་པ་དྲུག་པའི་དང་པོ་ཞ་
སྦྱར་བ་དང་། དེ་དག་ལ་ཨི་དང་རྗེས་འཇུག་གཉིས་པ་ང་ཡིག་ཁ་ཁར་སྦྱར་བས་ཅིང་
ཤིང་ཞིང་ཞེས་གྲུབ་པ་དེ་ནི་ཚིག་གི་འཕྲོ་ལུས་པ་མཐུད་པའི་སྒྲ་ཡིན་ནོ་ཞེས་སོ།།
དཔེར་ན་ཕྱུག་ཅིང་སྐྱིད། སྙན་ཞིང་འཇེབས། བསྟནད་ཅིང་འཆད། རྒྱས་ཤིང་དར།
ཟ་ཞིང་འཐུང་ལྟ་བུ་མང་བར་སྣང་ངོ་།།
གཉིས་པ་ངེས་བཟུང་དང་བསྐུལ་ཚིག་གསལ་བྱེད་ལ་གཉིས། སྤྱིར་བཤད་
པ་དང་དམིགས་བསལ་བཤད་པའོ། །དང་པོ་ནི། བཤད་མ་ཐག་པའི་ཅིང་ཤིང་
ཞིང་གསུམ་གྱི་ས་མཐའ་ཅན་ཏེ་རྗེས་འཇུག་ཕྱིས་ནས་ཅི་ཤི་ཞི་ཞེས་སོང་བ་དེ་
དག་རྗེས་འཇུག་དང་པོ་ག་ཡིག་སོ་སོར་སྦྱར་བས། ཅིག་ཤིག་ཞིག་ཅེས་གྲུབ་
པ་དེ་དག་ངེས་བཟུང་དང་། བསྐུལ་ཚིག་གསལ་བྱེད་ཀྱི་སྒྲ་ཡིན་ནོ་ཞེས་པའོ།།
དཔེར་ན་ངེས་བཟུང་ལ། ར་ལུག་ཅིག་འདུག །ཚིག་སྡེབ་ཅིག་རྩོམ། བཀའ་སྩོལད་
ཅིག་ཞུ། འཕྲིན་ཞིག་བསྐུར། བབ་འོས་ཤིག་ལྟོས་ལྟ་བུ་མང་ཞིང་སྦྱོར་ཚུལ་སྔ་མ་
དང་འདྲ་ཞིང་ལྕགས་སྒྲོག་ཅིག་ལྟ་བུ་སྟེ་གྲངས་ཀྱི་གཅིག་ཏུ་འཁྲུལ་བར་མི་བྱའོ།།
དེ་དག་བསྐུལ་ཚིག་གསལ་བྱེད་ལ་འཇུག་པ་མཚོན་རྒྱོབ་ཅིག །བོན་སྟོནད་ཅིག།
ལུང་དྲོངས་ཤིག །སྐུརད་ཅིག །མ་འདའ་ཞིག་ལྟ་བུ་མང་ཞིང་གོ་སླའོ། །ཞིག་
སྒྲ་བསྐུལ་ཚིག་གསལ་བྱེད་ལ་འཇུག་པ་འགའ་ཙམ་ལས་མེད་དོ། །གཉིས་པ་ནི།
རྗེས་འཇུག་བདུན་པ་འ་མཐའ་ཡོད་པའམ། ཕྱིས་ཏེ་མེད་པ་རྣམས་དང་བཅུ་པ་
ས་ཡིག་གི་མཐར་དམིགས་བསལ་ཅིག་ཀྱང་ཐོབ་ཅིང་། འདིའི་ཀྱང་སྒྲས་གོང་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 331
བཤད་ཤིག་དང་ཞིག་རྣམས་ཐོབ་པར་བསྡུས་པའོ། །དཔེར་ན་ལྷ་ཅིག ཁ་ཅིག།
ཐབས་ཅིག །གྱིས་ཅིག་ལྟ་བུ་སྟེ་རྟོགས་སླའོ།།
གསུམ་པ་ནི། ཅིག་ཤིག་ཞིག་གསུམ་པོ་དེ་དག་གི་དབྱངས་ཨི་དང་རྟེན་ཡིག་
ག་བོར་བས་ཅ་ཤ་ཞ་ཞེས་པར་སོང་བ་ལ་ཁ་ཁར་ཨེ་དང་བཅུ་པ་ས་ཡིག་བྱིན་པས་
ཅེས་ཤེས་ཞེས་གྲུབ་པ་དེ་དག་བརྗོད་ཚིག་སྔོན་མ་དེ་ཉིད་ངེས་པར་ནན་གྱིས་བཟུང་
བའི་སྒྲ་ཡིན་ནོ་ཞེས་སོ། །དཔེར་ན་རྟག་ཅེས་བྱ། ཡིནད་ཅེས་སྨྲ། མཁས་ཤེས་ཐོས།
འཁྲུལ་ཞེས་བྱུང་། འདི་ཞེས་བྱ། དེ་སྐད་ཅེས། གསུངས་སོ་ཞེས། ལེགས་ཤེས་
བསླབ་ལྟ་བུ་སྟེ་ཤིན་ཏུ་མང་ངོ༌། །ས་མཐར་ཤེས་སྦྱོར་བ་འདི་བཞིན་འཐད་ཀྱང་།
འཁྲུལ་གཞི་འབྱུང་བར་གཟིགས་ནས་མཁས་པ་ཕྱི་མ་འགས་མཛད་པ་བཞིན་ད་ལྟ་
ཕྱག་རྒྱུན་ལ་ས་མཐར་ཞེས་སྦྱོར་བ་མང་ངོ་། །དེ་ལྟ་ན་ཡང་དོན་ལ་ཐོབ་པ་ངེས་ཤིང་
གླེ གས་བམ་ཁུངས་མ་རྣམས་ནས་བཤད་ཕྱིར་ཤེས་སྦྱར་ན་ལེགས་སོ།།
བཞི་པ་ནི། གོང་བཤད་ཅེས་ཤེས་ཞེས་རྣམས་ཀྱི་ས་མཐའ་ཅན་ཏེ་རྗེས་
འཇུག་ས་ཡིག་ཕྱིས་ནས་ཅེ་ཤེ་ཞེ་ཞེས་པར་སོང་བའི་ཕ་རོལ་རྗེས་འཇུག་བཞི་
པ་ན་ཡིག་ཚེག་བར་ཕྱེ་ནས་སོ་སོར་ལྡན་ན། དེ་ནི་དྲིས་པའི་ཚིག་ལ་ལན་དང་
བཅས་པ་སྟོན་པའི་སྒྲའོ་ཞེས་སོ། །དཔེར་ན་དངོས་པོ་ཨེ་རྟག་ཅེ་ན་མི་རྟག་གོ།
རྒྱུ་ལས་འབྲས་བུ་འབྱུང་ངམ་ཞེ་ན་འབྱུང་ངོ༌། །བོན་ཨེ་ཐོས་ཤེ་ན་ཐོས་སོ། །ཡིན་
ནམ་ཞེ་ན་ཡིན་ལགས་ལྟ་བུ་མང་ངོ་། །འདི་དག་གི་ཅིག་ཤིག་ཞིག་གསུམ་དང་།
ཅེས་ཤེས་ཞེས་གསུམ་དང་། ཅེ་ན་ཤེ་ན་ཞེ་ན། ཅེའོ་ཤེའོ་ཞེའོ་སོགས་ཀྱང་རྗེས་
འཇུག་གི་སྦྱོར་ཚུལ་ཅིང་ཤིང་ཞིང་གསུམ་གྱི་སྐབས་སུ་བཤད་པ་དང་འདྲའོ།།༤༧
ཞེས་གསལ།།



332 བོད་ཀྱི་བརྡ་སྤྲོད་ནག་ཊིཀ
༢-༡༣
པ་བཟེད་དང་བ་ཟུམ།
༈ པ་བཟེད་དང་བ་ཟུམ་གྱི་བེད་སྤྱོད་ཕྱིན་ཅི་མ་ལོག་པར་ཤེས་པ་ལ་བརྡ་སྤྲོད་
ནས་བྱུང་བའི་ལུང་ཁུངས་རྣམས་ཀྱི་དགོངས་པ་མཐིལ་ཕྱིན་པར་རྟོགས་པ་དང་།
སྣར་ཐང་དང་སྡེ་དགེ་སྤར་ཁང་སོགས་ནས་སྤར་སྐྲུན་བགྱིས་པའི་གསུང་རབ་ཚད་
ལྡན་ཁག་ཏུ་དེ་དག་ཇི་ལྟར་བཀོལ་བ། དེ་བཞིན་དུས་ཕྱིས་རྒྱ་གར་དང་བོད་ནས་
སྤར་སྐྲུན་བགྱིས་པའི་དཔེ་དེ བ་བཅས་ལའང་ཐུགས་ཞིབ་གནང་དགོས་པ་ཡིན།།
ཆེས་དང་པོར་མནོ་བསམ་གཏོང་དགོས་པའི་གནད་དོན་གལ་ཆེན་དེ་ནི་རྟགས་
ཀྱི་འཇུག་པའི་མིང་མཐའི་སྐབས་སུ་སྒྲ་མཐུན་གྱི་ལེགས་བཤད་གསུངས་པ་དེ་ཡིན།
སྒྲ་མཐུན་དེ་ལ་རྟགས་མཚུངས་དང་བརྗོད་བདེ ་གཉིས་ཀའི་དབང་དུ་བྱས་པའི་
སྒྲ་མཐུན་དང་། བརྗོད་བདེ ་ཁོ་ནའི་དབང་དུ་བྱས་པའི་སྒྲ་མཐུན་གྱི་ལེགས་
བཤད་བཅས་གཉིས་ཡོད་པར་ཁས་ལེན་དགོས་པ་ཡིན། དང་པོ་དེ ར་དབྱེ་ན་
ཕོ་ཡིས་ཕོ་ཡི་མིང་མཐའ་འདྲེན་པ་དང་། མོ་ཡིས་མོ་ཡི་མིང་མཐའ་འདྲེན་པ།
མ་ནིང་གིས་མ་ནིང་འདྲེན་པ་བཅས་གསུམ་ཡོད་ཅིང་། ཕྱི་མ་དེ་ལ་རབ་དབྱེ་མེད་ལ་
གཅིག་མཚུངས་མི་ཡོང་བའི་དཀའ་ངལ་ཞིག་ཡོད། དེ་ལྟར་དུ་མི་བཞེད་པར་རྟགས་
མཚུངས་ཁོ་ནའི་དབང་དུ་བྱས་པའི་སྒྲ་མཐུན་མ་གཏོགས་བརྗོད་བདེའི་དབང་དུ་
བྱས་པའི་སྒྲ་མཐུན་ལ་ལེགས་བཤད་དུ་མི་སེམས་པ་ནི་རྗེས་འཇུག་ན་ར་ལ་གསུམ་གྱི་
རྗེས་སུ་སླར་བསྡུ་དང་། ལ་དོན། ཨི་ལྡན། རྒྱན་སྡུད། ལྷག་བཅས། འབྱེད་སྡུད་
བཅས་གང་རུང་ཐོབ་པ་ཤེས་བྱ་ལ་མི་སྲིད་ཅེས་པ་དང་གཉིས་སུ་མེད་པར་གྱུར་ཏེ།
རྩ་བ་ལས་ཀྱང་། མིང་མཐའ་དེ་དག་ཉིད་ཀྱིས་ནི། །དེ་ཉིད་རང་གི་སྒྲ་མཐུན་པའི།།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 333
ཞེས་གསུངས་པའི་ཕྱིར་རོ། །རབ་གསལ་སྣང་བ་ལས་ཀྱང་བརྗོད་བདེ ་ཡོད་པ་
གསལ་པོར་གསུངས་ཡོད། དེ་ཡང་དེ་ཉིད་ལས།
དགོན་པ། འཇམ་པ། དམ་པ། འདོན་པ། རྟག་སྟེ། འབྱུང་སྟེ། འདོན་
ཏེ༑ ཤར་ཏེ། གལ་ཏེ་སོགས་རྟགས་མཚུངས་མིན་ཡང་བརྗོད་བདེ་བའི་
དབང་དུ་བྱས་པའོ།།༤༨
ཞེས་གསུངས། དེས་ན་ང་ཚོས་སྒྲ་མཐུན་གྱི་ལེགས་བཤད་དེ་བརྡ་སྤྲོད་གསུང་རབ་
རྣམས་སུ་དགོངས་པ་ཇི་ལྟར་བཀྲལ་ཡོད་པ་དང་བཀྲལ་དགོས་པར་ཞིབ་འཇུག་བྱ་
དགོས་པ་ཡིན།།
དེ་ཡང་གྲགས་ཆེ་བའི་བོད་ཀྱི་བརྡ་སྤྲོད་ཁག་ཅིག་ཏུ་པ་བཟེད་དང་བ་ཟུམ་གྱི་
བཤད་པ་ཇི་ལྟར་མཛད་པར་ལྟ་བ་ལ་ཐོག་མར་ཟ་མ་ཏོག་བཀོད་པ་ལས།
ག་ད་བ་ས་ན་མ་པ། །ཟག་པ་མེད་པའི་བདེ་བ་ནི། །ཐོབ་པ་ཉེས་པ་ལས་
གྲོལ་ནས། །འགྲོ་ལ་ཕན་པའི་བསམ་པའི་གནས། །ང་འ་ར་ལ་འདོགས་
ཅན་དང་། །རྐྱང་པའི་རྗེས་སུ་བ་ཕྱེད་ཝར། །འབོད་པ་རྣམས་ལ་བ་སྦྱར་
ཞིང་། །གཞན་ལ་པ་ཉིད་སྦྱར་ཏེ་དཔེར། །བཏུང་བ་བདའ་བ་མྱུར་བར་
འཐུངས། །མཇལ་བར་ཞུ་བ་ཚ་བ་འདོད། །ལུང་པ་མདའ་པ་འབྱོར་པ་ཆེ།།
ཡུལ་པ་ཕུ་པ་བྱ་བ་མང་།།༤༩
ཞེས་དང་། དེ་ནས་ངག་སྒྲོན་ལས། །
མིང་མཐའི་པ་བའི་དབྱེ་བ་ནི། །ག་ད་ན་བ་མ་ས་དང་། །ད་དྲག་ཅན་
མཐར་པ་དང་ནི། །ང་འ་ར་ལ་མཐའ་མེད་མཐའི། །བ་ཕྱེད་ཝར་འབོད་
རྣམས་ལ་བ། །གཞན་ལ་པ་ཉིད་སྦྱར་ཏེ་དཔེར། །ཟག་པ་མེད་པ་ཕན་



334 བོད་ཀྱི་བརྡ་སྤྲོད་ནག་ཊཾ ཀཿ
པ་མཆོག །ཐོབ་པ་དམ་པ་མཁས་པ་རུ། །གྱུར་པ་དང་བ་ལ་དགའ་བ།།
མྱུར་བར་མཇལ་བར་སྤྲོ་བ་ལས། །ལུང་པ་མདའ་པའི་འབྱོར་པ་ཡིས།།
ཡུལ་པ་ཕུ་པ་ཚིམ་སོགས་དཔྱད།།༥༠
ཅེས་དང་། དེ་ནས་ལྗོན་དབང་ལས།
ན་རོ་ཡོད་མེད་པ་བ་མ། །བདག་པོའི་སྒྲ་སྟེ་ག་ད་ན། །བ་མ་ས་དང་དྲག་
མཐར་པ། །ང་འ་ར་ལ་མཐའ་མེད་ལ། །བདག་སྒྲ་ཡར་གྱུར་བ་དང་ནི།།
ཆ་ལ་པ་ཉིད་སྦྱོར་བ་ལེགས། །མིང་མཐའི་པ་བའང་ཕལ་ཆེར་འདྲ།།༥༡
ཞེས་སོ། །གོང་གི་དག་ཡིག་གྲགས་ཅན་གསུམ་གྱི་དགོངས་པ་དཔེར་བརྗོད་ཀྱི་ལམ་
ནས་འགྲེལ་བ་ལ་དང་པོ་ཟ་མ་ཏོག་ལྟར་ན། མཐའ་རྟེན་ག་ད་བ་ས་ན་མ་བཅས་དྲུག་
ལ་མིང་མཐའ་པ་བ་གཉིས་ལས་མཐའ་གཅིག་ཏུ་པ་ཡིས་ངེས་པར་གསུངས་ཡོད།
ལྷག་མ་མཐའ་རྟེན་ང་འ་ར་ལ་མཐའ་མེད་དང་བཅས་པ་ལ་མིང་མཐའ་པ་བ་གཉིས་
ལས་འདོགས་ཅན་དང་རྐྱང་པའི་སྐབས་སུ་ཝར་འབོད་ཡིན་པ་རྣམས་ལ་བ་ཟུམ་འབྲི་
དགོས་པ་དངོས་སུ་གསུངས་པ་དང་། ཞར་བྱུང་དུ་ཝར་འབོད་མིན་པ་རྣམས་ལ་པ་
ཉིད་ཐོབ་པ་དོན་གྱིས་བསྟན་ཡོད། གཞན་ཏེ་བརྩེགས་མའི་སྐབས་སུ་པ་བཟེད་འབྲི་
དགོས་པ་ཆེས་གསལ་བར་གསུངས་ཡོད། དཔེར་ན། འཐུང་བ་དང་སྣང་བ་སོགས་
ལ་བ་ཟུམ་དང་རྐང་པ་དང་ནང་པ་ཞིང་པ་སོགས་ལ་པ་བཟེད་འབྲི་དགོས་པ་ཡིན།།
དེ་ཡང་། འཐུང་ཞེས་པའི་ཚེག་ཁྱིམ་དེ་རྐྱང་པའི་ཡི་གེ་ཡིན་པ་དང་མིང་མཐར་
ཝར་འབོད་ཡོད་པའི་རྒྱུ་མཚན་གྱིས་མིང་མཐར་བ་ཟུམ་དེ་ཉིད་འཐད་པ་དང་།
སྣང་ཞེས་པའི་ཚེག་ཁྱིམ་དེ་རྐྱང་པའི་ཡི་གེ་མིན་ཡང་ཝར་འབོད་ཁོ་ན་ཡིན་པའི་རྒྱུ་
མཚན་གྱིས་མིང་མཐར་བ་ཟུམ་དེ་ཉིད་འཐད་པ་ཡིན། རྐང་ཞེས་པའི་ཚེག་ཁྱིམ་དེ་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 335
རྐྱང་འདོགས་གང་རུང་མིན་པའི་བརྩེགས་མ་ཡིན་པ་དང་ཝར་འབོད་མིན་པའི་རྒྱུ་
མཚན་གྱིས་མིང་མཐར་པ་བཟེད་ཉིད་འཐད་པ་དང་། ནང་པ་དང་ཞིང་པ་གཉིས་རྐྱང་
པའི་ཡི་གེ་ཡིན་ཡང་ཝར་འབོད་མེད་པའི་རྒྱུ་མཚན་གྱིས་པ་བཟེད་འཐད་པ་ཡིན།།
གཞན་ཡང་མང་བ་ལ་བ་ཟུམ་དང་རྙིང་པ་ལ་པ་བཟེད། བཞི་བ་དང་དགུ་བ་
ལ་བ་ཟུམ་དང་ལྔ་པ་དང་སྒྲ་པ་ལ་པ་བཟེད་འབྲི་དགོས་པ་ཡིན། དེ་འདྲའི་བྱེ་བྲག་
མ་ཕྱེས་པར་མཐའ་རྟེན་ང་འ་ར་ལ་མཐའ་མེད་བཅས་ལ་པ་བའི་མིང་མཐའ་འདྲེན་
པའི་སྐབས་སུ་བ་ཟུམ་ཉིད་འབྲི་དགོས་པར་བཞེད་པ་ནི་དག་ཡིག་འདིའི་དགོངས་
པ་མ་ལོངས་པར་སེམས་སོ། །ལུང་འདི་ཡི་དགོངས་པ་ཕྱིན་ཅི་མ་ལོག་པར་རྟོགས་
པའི་དབང་དུ་བཏང་ནའང་། ང་ཚོས་པ་བཟེད་དང་བ་ཟུམ་གྱི་འཇུག་པ་ཕྱིན་ཅི་མ་
ལོག་པར་རྟོགས་མི་ནུས་ཏེ་ད་དུང་འདི་ལ་ཞན་ཆ་ཡོད་པའི་ཕྱིར། འོ་ན་ཞན་ཆ་
དེ་གང་རེད་ཅེས་དྲིས་ན། བཤད་པར་བྱ་སྟེ། འདི་ཉིད་ཀྱི་ཞན་ཆ་གཅིག་པུ་དེ་ནི།
ཟ་མ་ཏོག་གི་ལུང་། ང་འ་ར་ལ་འདོགས་ཅན་དང་། །རྐྱང་པའི་རྗེས་སུ་བ་ཕྱེད་ཝར།།-
འབོད་པ་རྣམས་ལ་བ་སྦྱར་ཞིང་། །གཞན་ལ་པ་ཉིད་སྦྱར་ཏེ་དཔེར། །བཏུང་བ་བདའ་
བ་མྱུར་བར་འཐུངས། །མཇལ་བར་ཞུ་བ་ཚ་བ་འདོད། །ལུང་པ་མདའ་པ་འབྱོར་པ་
ཆེ ༑ ༑ཡུལ་པ་ཕུ་པ་བྱ་བ་མང་། །ཞེས་པ་འདིར་སྤྱིར་ན་སྒྲའི་ཟུར་རེ་རེ་ལ་བརྟགས་
ཤིང་དཔྱད་ནས་གང་དུ་པ་བཟེད་དང་བ་ཟུམ་ཐོབ་པའི་ལེགས་བཤད་རྔོ་ཐོགས་པ་
ཞིག་མཆིས་པ་ལ་ནེམ་ནུར་བགྱིད་མི་དགོས་ཀྱང་ཐ་སྙད་ཀྱི་ངོ་བོར་བརྟགས་ཤིང་
མ་དཔྱད་པའི་སྐྱོན་དུ་ཞུགས་པའི་ཕྱིར་རོ།། །
སྐབས་འདིར་ཐ་སྙད་ཀྱི་ངོ་བོ་ལ་བརྟགས་ཤིང་མ་དཔྱད་པ་ཞེས་པའི་ཐ་སྙད་
ཀྱི་ངོ་བོ་ནི་ཐ་སྙད་གཅིག་ཉིད་ཡིན་དུ་ཆུག་ཀྱང་དེ་ཉིད་མིང་དང་བྱ་ཚིག་གང་ཡིན་
གསལ་པོར་མ་ཤེས་ན་དེ་ཉིད་ཀྱི་ཀློག་ཚུལ་ཟུར་ཕྱིན་པ་ཞིག་མི་འོང་བ་གཏན་འཁེལ་



336 བོད་ཀྱི་བརྡ་སྤྲོད་ནག་ཊིཀ
བ་ཡིན། དཔེར་ན་མིང་དང་ཚིག་ཕྲད་གཅིག་ཏུ་གྱུར་པའི་ཤིང་ལྟ་བུ་འདོན་ཚུལ་
དྲག་ཞན་ཐ་དད་ཡོད་པ་དང་ཕྱོགས་མཚུངས་པའོ། །འདི་སྐོ ར་ལྷན་ཐབས་སྦས་
དོན་གསལ་བྱེད་དམུས་ལོང་དམིགས་བུ་ལས།
ང་ཡིག་བ་ཕྱི་ཝར་འཕྲད་ཚེ། །བྱ་ཚིག་རྣམས་ལ་ཆ་ཡ་མེད། །དཔེར་ན་གང་
བ་མཐོང་བ་དང་། །བྱང་བ་མྱོང་བ་སྤོང་བ་ལ། །སྣོད་གང་བ་དང་དོན་མཐོང་བ།།
ལམ་བྱང་བ་དང་གོ་མྱོང་བ། །སྡིག་སྤོང་བ་སོགས་ཀུན་ལ་འགྲེ །ང་ཡི་མིང་མཐའ་
པ་ཡང་ཡིན། །མིང་གི་རིགས་ལ་ཆ་ཡ་མེད། །དཔེར་ན་རྐང་པ་ངང་པ་དང་། །ནང་
པ་ཁང་པ་རོང་པ་ལ། །ཤ་རྐང་པ་དང་རྟ་ངང་པ། །གཉའ་ནང་པ་དང་ལྷ་ཁང་པ།།
ཉག་རོང་པ་སོགས་མིང་ཀུན་འགྲེ། འ་ཡིག་བ་ཕྱི་ཝར་འཕྲད་ཚེ། །བྱ་ཚིག་རྣམས་
ལ་ཆ་ཡ་མེད། །དཔེར་ན་དགའ་བ་མཛའ་བ་དང་། །མངའ་བ་དཀའ་བ་འདའ་བ་ལ།།
སེམས་དགའ་བ་དང་བློ་མཛའ་བ། །མཁྱེན་མངའ་བ་དང་གོ་དཀའ་བ། །དུས་
འདའ་བ་སོགས་ཀུན་ལ་འགྲེ། འ་ཡི་མིང་མཐའ་པ་ཡང་ཡིན། །མིང་གི་རིགས་
ལ་ཆ་ཡ་ཡོད། །དཔེར་ན་མདའ་པ་བཟའ་པ་ལ། །མེ་མདའ་བ་དང་ཡུལ་ཟ་བ། །
ལྟ་བུ་འགའ་ལས་ཁྱབ་ཆེ་མིན། །ར་ཡིག་བ་ཕྱི་ཝར་འཕྲད་ཚེ། །བྱ་ཚིག་རྣམས་
ལ་ཆ་ཡ་མེད། །དཔེར་ན་བསྐོར་བ་དར་བ་དང་། །ཚར་བ་འདོར་བ་བཞར་བ་ལ།།
གནས་བསྐོར་བ་དང་ཆོས་དར་བ། །ལས་ཚར་བ་དང་ཁྱིམ་འདོར་བ། །སྐྲ་བཞར་
བ་སོགས་ཀུན་ལ་འགྲེ །ར་ཡི་མིང་མཐའ་པ་ཡང་ཡིན། །མིང་གི་རི གས་ལ་
ཆ་ཡ་ཡོད། །དཔེར་ན་གར་པ་གསར་པ་དང་། །ཤར་པ་ངོར་པ་ཟུར་པ་ལ། །
གླུ་གར་བ་དང་གནས་གསར་བ། །བདེ་ཤར་བ་དང་ས་ངོར་བ། །སྟ་ཟུར་བ་སོགས་
ཀུན་ལ་འགྲེ །ད་དྲག་ཐོབ་ཐང་བསྟུན་ཤེས་དགོས། །ལ་ཡིག་བ་ཕྱི་ཝར་འཕྲད་ཚེ།
བྱ་ཚིག་རྣམས་ལ་ཆ་ཡ་མེད། །དཔེར་ན་ངལ་བ་ཉལ་བ་དང་། །ཉིལ་བ་བུལ་བ་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 337
བསྐོལ་བ་ལ། །ལུས་ངལ་བ་དང་གཉིད་ཉལ་བ། །བྲག་ཉིལ་བ་དང་ལས་བུལ་བ།།
ཆུ་བསྐོལ་བ་སོགས་ཀུན་ལ་འགྲེ །ལ་ཡི་མིང་མཐའ་པ་ཡང་ཡིན། །མིང་གི་རིགས་
ལ་ཆ་ཡ་མེད། །དཔེར་ན་འགྲེལ་པ་སྤྲུལ་པ་དང་། །ཚལ་པ་མཆིལ་པ་ཟིལ་པ་ལ།།
ཆུའི་ཟིལ་པ་སོགས་ཀུན་ལ་འགྲེ །ད་དྲག་ཐོབ་མིན་དབྱེ་ཤེས་བྱ། །མཐའ་མེད་
བ་ཕྱི་ཝར་འཕྲད་ཚེ། །བྱ་ཚིག་རྣམས་ལ་ཆ་ཡ་མེད། །དཔེར་ན་གོ་བ་ཞི་བ་དང་།།
བཟི་བ་ཞུ་བ་འགྲོ་བ་ལ། །དོན་གོ་བ་དང་ནད་ཞི་བ། །ར་བཟི་བ་དང་ཆོས་ཞུ་བ།།
ཕྱིར་འགྲོ་བ་སོགས་ཀུན་ལ་འགྲེ །མཐའ་མེད་མིང་མཐའ་པ་ཡང་ཡིན། །མིང་གི་
རིགས་ལ་ཆ་ཡ་མེད། །དཔེར་ན་བརྒྱ་པ་ཀ་པ་དང་། །ཅོ་པ་སྤོ་པ་ཁེ་པ་ལ། །སྒྲ་བརྒྱ་
པ་དང་འབུམ་ཀ་པ། །ཚོང་ཁེ་པ་སོགས་ཀུན་ལ་འགྲེ།།༥༣
ཞེས་གསུངས་པ་ལྟར་མཐའ་རྟེན་ང་མ་འ་དང་མཐའ་མེད་ཀྱི་མཐར་པ་བཟེད་
བ་ཟུམ་གྱི་འཇུག་པ་གསལ་བར་མཚོན་པའི་འབེལ་གཏམ་འདི་འདྲ་བ་ལ་རྨད་དུ་བྱུང་
བའི་ལེགས་བཤད་ཀྱི་ཆེ་བ་ཅིས་ཀྱང་འོས་སོ། །འདི་ལྟར་རྣམ་དཔྱོད་ཀྱི་ཀུ་ཤའི་རྩེ་
མོས་པ་བཟེད་དང་བ་ཟུམ་གྱི་འཇུག་པ་མ་འདྲེས་པར་གསལ་བར་ཕྱེ་བ་འདིའི་གནད་
འགག་ནི་དཀར་ལེབས་དྲུང་ཡིག་པདྨ་རྡོ་རྗེ་(༡༨༥༨-༡༩༣༣ ཡན།) རང་གིས་
མཛད་པའི་རྟགས་ཀྱི་འཇུག་པའི་དཀའ་གནད་སྙི ང་པོ་རབ་གསལ་ལས། འཇིག་
རྟེན་ཐ་སྙད་བརླག་མི་བྱ། །ཞེས་པ་དང་། འཇིག་རྟེན་གྲགས་པའི་ཉེར་སྤྱོད་དང་།།
འགལ་བཤད་རྗེས་འབྲང་ཐལ་ཆེས་ན། །ནམ་ཞིག་གསེར་དང་མུ་ཟི་གཉིས། །
རིན་ཐང་མཉམ་པར་སྤྱད་ཀྱི་དོགས། །ཞེས་གསུངས་པ་བཞིན་འཇིག་རྟེན་པའི་ཐ་
སྙད་དང་བརྡ་སྤྲོད་ཀྱི་འཇུག་པ་གཉིས་ཀ་དང་མ་འགལ་བ་དེ་ཡིན། དེ་བཞིན་སུམ་
ཅུ་པའི་རྣམ་འགྲེལ་ལས་ཀྱང་།



338 བོད་ཀྱི་བརྡ་སྤྲོད་ནག་ཊིཀ
རྟ་པ། གསེར་པ། སངས་རྒྱས་པ། མུ་སྟེགས་པ། ཚོང་པ། ཞེས་པ་
སོགས་ལྟ་བུ་དང་། འདི་ལ་ཁ་ཅིག་བ་ཕྱེད་ཀྱང་སྣང་སྟེ། ཁ་ལོ་བ།
ཕོ་ཉ་བ། སོགས་དང་། ཁ་ཅིག་ཏུ་པོ་ཡིག་སྟེ་བྱེད་པ་པོ། ཚོར་བ་པོ་
སོགས་དང་།།༥༣
ཞེས་འབྱུང་བ་ལྟར་བདག་སྒྲ་ཡར་གྱུར་སྐབས་བ་ཡིག་ཡོད་པ་ཁ་ཅིག་ཏུ་བཞག་
པ་ཙམ་ལས་མ་བཀག་པ་དང་། མཐའ་རྟེ ན་ང་ར་མཐའ་མེད་གསུམ་གྱི་རྗེས་སུ་
མིང་མཐའ་འམ་བདག་སྒྲ་པ་ཉིད་སྦྱོར་བ་དཔེར་བརྗོད་ཀྱིས་ཟིན་པ་ཞིག་ཡིན་ན།
ཞ་ལུ་དྷརྨཔཱལབྷདྲའི་སྐབས་སུ་མིང་གི་རིགས་ལ་མཐའ་རྟེ ན་ང་འ་ར་ལ་མཐའ་
མེད་ཀྱི་རྗེས་སུ་བ་ཟུམ་དཔེར་ན། རྟ་བ། གསེར་བ། སངས་རྒྱས་བ། ཚོང་བ།
ཞེས་མི་ཟེར་བ་ཆེས་གསལ། འདི་ཡིས་རིགས་བསྒྲེས་ནས་ཞིང་བ་དང་། ནང་བ་
སོགས་ཀྱང་མི་འཐད་པ་ཡིན།།
གཉིས་པ་ངག་སྒྲོན་ལྟར་ན། དང་པོ་བཞིན་དུ་མཐའ་རྟེན་ག་ད་ན་བ་མ་ས་བཅས་
ལ་མིང་མཐའ་པ་བ་གཉིས་ལས་མཐའ་གཅིག་ཏུ་པ་ཡིས་ངེས་པར་གསུངས་ཡོད།
མཐའ་རྟེན་ལྷག་མ་ང་འ་ར་ལ་མཐའ་མེད་བཅས་ལ་དང་པོ་བཞིན་དུ་འདོགས་ཅན་
དང་རྐྱང་པའི་ཁྱད་པར་མ་ཕྱེ་བར་ངག་ནས་འདོན་པའི་སྐབས་སུ་ཝར་འབོད་ཡོད་
མིན་གྱིས་ཡོད་པ་རྣམས་ལ་བ་ཟུམ་དང་། ཝར་འབོད་མེད་པ་རྣམས་ལ་པ་བཟེད་
འབྲི་དགོས་པ་དེ་ངག་སྒྲོན་གྱི་ལུགས་འཁྲུལ་མེད་དེ་ཡིན་པར་བདག་ཉིད་སེམས་སོ།།
དེས་ན་འཐུང་བ་དང་ཡང་བ་སོགས་ལ་བ་ཟུམ་དང་། རྙིང་པ་དང་རྐང་པ་ཞིང་པ་
སོགས་ལ་པ་བཟེད་བྲིས་ན་འདི་ལྟར་དུ་འབོད་པ་རྣམས་ལ་ལུགས་འདི་དང་མི་འགལ་
ལོ༑ ༑འོན་ཀྱང་རྙིང་བ་དང་རྐང་བ་ཞིང་བ་བཅས་བྲིས་ཀྱང་འདི་ལྟར་དུ་འབོད་པ་
རྣམས་ལ་ལུགས་འདི་དང་མི་འགལ་བ་ལྟ་བུར་སྣང་ཡང་དོན་དུ་མི་འཐད་པ་ཡིན།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 339
འོན་ཀྱང་གཞུང་འདི་ཁོ་ནའི་དབང་དུ་བྱས་ན་འགྲིགས་ཀྱང་སྤྱིར་མི་འགྲིགས་པ་ནི་
གཞུང་འདི་ཡི་བཤད་པ་འདི་ཉིད་འཇིག་རྟེན་པའི་ཉེར་སྤྱོད་དང་འགལ་བས་ཡིན།
རྒྱུ་མཚན་གང་ལགས་ཤེ་ན། གཞུང་འདི་ན་ཐ་སྙད་གང་ཞིག་གི་བྱ་མིང་གི་རྣམ་
དབྱེ་དང་། བརྩེགས་འདོགས་རྐྱང་གསུམ་གྱི་རྣམ་དབྱེ། ཆ་ཡའི་རྣམ་དབྱེ་བཅས་
ཀྱི་ཐད་པ་བཟེད་དང་བ་ཟུམ་གྱི་འཇུག་པ་མི་འདྲ་བ་མངོན་སུམ་དུ་ཡོད་བཞིན་དུ་
གསེད་བཀྲོལ་མ་མཛད་པའི་ཕྱིར་རོ།།
དེས་ན་པ་བཟེ ད་དང་བ་ཟུམ་གྱི་འཇུག་པ་བཤད་པའི་སྐབས་འདིར་ངག་
སྒྲོན་གྱི་ལུགས་ཚད་མར་འཛིན་ན་རང་རེའི་སྐད་ཀྱི་གཤིས་ཀ་དང་མི་མཐུན་
པར་ངེས་སོ། །འོན་ཀྱང་ང་འ་ར་ལ་མཐའ་མེད་ཅན་གྱི་མཐའ་རྟེ ན་རྣམས་ལ་
པ་བའི་མིང་མཐའ་འདྲེན་པའི་སྐབས་སུ་བ་ཕྱེད་ཝ་ཉིད་འབྲི་དགོས་པར་སྨྲ་བ་
ཁས་ལེན་པ་རྣམས་ནི་གོང་དུ་བཤད་པ་བཞིན་ཟ་མ་ཏོག་དང་ངག་སྒྲོན། འོག་
ཏུ་འཆད་འགྱུར་ལྗོན་དབང་བཅས་ཀྱི་དགོངས་པ་འཁྲུལ་བར་བཀྲལ་བ་ཡིན་ནོ།།-
གཞན་ཡང་ཡིག་བཤད་མཁས་པའི་ཁ་རྒྱན་དུ་དྲངས་པའི་སྙེ་ཐང་བ་གྲགས་པ་སེང་
གེའི་དག་ཡིག་གངྒཱའི་ཆུ་རྒྱུན་སོགས་ལས།
ན་ཡིག་དང་མ་ཡིག་གི་མཐའ་རྟེན་གྱིས་མོ་ཡིག་དྲངས་པའི་དཔེར་བརྗོད་
དུ༑ ཡིན་བ་བཅོམ་བ་ཞེས་བ་ཕྱེད་ཝ་རུ་འབོད་པ་བཀོད་གནང་བ་རྟགས་
འཇུག་གི་ཚིག་ཟིན་དང་མཐུན་མོད་དེང་སང་སུས་ཀྱང་ཁས་མི་ལེན་པས་
དཔྱད་པར་བྱ།།༥༤
ཞེས་གསུངས་པ་བཞིན་བརྡ་སྤྲོད་ཀྱི་སྒྲ་མཐུན་ལ་རྟགས་མཚུངས་དང་བརྗོད་བདེ་
གཉིས་ཀ་ཡོད་ཀྱང་ཉི་ཚེ་བ་རྟགས་མཚུངས་ཁོ་ནར་དགོངས་པ་བཞེས་པའི་སྐྱོན་



340 བོད་ཀྱི་བརྡ་སྤྲོད་ནག་ཊཾ ཀཿ
དུ་ཟད། གཞན་ཡང་ཉུང་གསལ་འཕྲུལ་གྱི་ལྡེ་མིག་གི་མཇུག་ཏུ་དཀྱུས་གཅིག་ཏུ་
བཀོད་པ་ཡི་གེའི་ཐོབ་ཐང་ཉེར་མཁོ་རབ་གསལ་མེ་ལོང་ལས།
ག་ད་བ་ས་ན་མ་པ། །ང་འ་ར་ལ་མཐའ་མེད་བ། །བདག་པོའི་སྒྲ་ལ་པ་ཉིད་ཐོབ།།
ཅེས་འདི་ན་སྤྱིར་པ་བཟེད་དང་བ་ཟུམ་གྱི་འཇུག་པའི་ཐད་ཟ་མ་ཏོག་གི་ལུང་དེ་ཉིད་
དྲངས་ཀྱང་བདག་སྒྲའི་སྐབས་སུ་ལུང་དེ་ཉིད་ཀྱིས་མ་འཐུས་པར་གཟིགས་ཏེ་འགྲེལ་
ཆེན་བཞིན་དུ་པ་ཉིད་དགོད་དགོས་པ་ཆེས་གསལ་པོར་གསུངས་ཡོད། འོན་ཀྱང་
མཐའ་རྟེན་ང་འ་ར་ལ་མཐའ་མེད་བྱ་ཚིག་ལ་བྱུང་བ་ན་བ་ཟུམ་འབྲི་དགོས་པ་ཡིན།
གཞན་ཡང་དེ་ཉིད་ལས། །
དེ་དག་གིས་ཟླས་དྲངས་པའི་དངོས་པོ་བདག་ལ་བས་འཕུལ་མི་འཇུག་སྟེ།
ནོར་སྒྲུབ་པ་པོ། ལྷ་སྒོམ་པ་པོ། སྒྲོག་པ་པོ། སྟོན་པ་པོ། སྒྱུར་བ་པོ།
སྲུང་བ་པོ། ཞེས་པ་ལྟ་བུ་དང་།།༥༦
ཞེས་པ་ལ་གཟིགས་ན་མཐའ་མེད་ལ་པོ་སྒྲ་མ་གཏོགས་བོ་སྒྲ་སྦྱར་མ་འོས་པ་ཤིན་ཏུ་
གསལ་བར་སྣང་ངོ་།།
གསུམ་པ་ལྟར་ན། གཙོ་བོ་བདག་སྒྲ་ཡིན་པའི་མིང་མཐའི་པ་བཟེད་དང་བ་ཟུམ་
གྱི་བཤད་པའི་ཞར་བྱུང་དུ་བདག་སྒྲ་མིན་པའི་མིང་མཐའི་པ་བའང་དེ་དང་མཚུངས་
པར་གསུངས་ཡོད། དེས་ན་གོང་གི་དག་ཡིག་གཉིས་པོ་བཞིན་དུ་འདིར་ཡང་རྗེས་
འཇུག་ག་ད་ན་བ་མ་ས་བཅས་དྲུག་གི་མཐར་མིང་མཐའ་པ་བ་གཉིས་ལས་པ་ཡིས་
ངེས་པ་གསུངས་ཡོད། འོན་ཀྱང་ཕྱི་མ་ང་འ་ར་ལ་མཐའ་མེད་མཐར་པ་བཟེད་དང་
བ་ཟུམ་གང་ཞིག་འབྲི་དགོས་པའི་ཐད་ཆ་དང་ཡའི་མན་ངག་གསུངས་ཡོད་ཀྱང་།
མིང་མཐའི་པ་བའང་ཕལ་ཆེར་འདྲ། །ཞེས་པའི་ཕལ་ཆེར་འདྲ་ཡི་དགོངས་པ་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 341
དཔྱིས་ཕྱིན་པ་ཞིག་ལེན་ཐུབ་ན། རྙིང་བ་ཆར་གྱུར་ཀྱང་བ་སྒྲ་མི་འཐད་པ་དང་།
ཐུན་མོང་བ་ཡར་གྱུར་ཀྱང་འཐད་པར་གོ་ཐུབ་པ་ཡིན། རྒྱུ་མཚན་གཅིག་ནི་གོང་
གི་དག་ཡིག་གཉིས་སུ་བཤད་པ་བཞིན་རྙིང་པར་ཝར་འབོད་མེད་པས་རྙིང་བ་ཞེས་
པ་མི་འཐད་པ་དང་། ཐུན་མོང་བར་ཝར་འབོད་ཡོད་པའི་རྒྱུ་མཚན་གྱིས་ཐུན་མོང་
བ་འཐད་པ་ཡིན།།
ཕྱོགས་གཞན་ཞིག་ནས་ཞུས་ན་རྙིང་བར་རྟགས་མཚུངས་ཡོད་ཀྱང་བརྗོད་བདེ་
མེད་པའི་དབང་གིས་འབྲི་བར་མི་འཐད། རྙི ང་པ་ཞེས་པར་རྟགས་མཚུངས་མེད་
ཀྱང་བརྗོད་བདེ་ཡོད་པའི་རྒྱུ་མཚན་གྱིས་འཐད་པ་ཡིན། གང་ལགས་ཤེ་ན། རྟགས་
མཚུངས་དང་བརྗོད་བདེ ་གཉིས་ལས་བརྗོད་བདེ ་གཙོ་ཆེ་བ་ལས་རྟགས་མཚུངས་
གཙོ་ཆེ་བ་མིན། གང་དུ་རྟགས་མཚུངས་དང་བརྗོད་བདེ་གཉིས་ཀ་ཡོད་པ་ན་རྟགས་
མཚུངས་འདེམས་དགོས་པ་མཁས་པ་ལ་གྲགས་པའི་ལེགས་བཤད་དུ་མངོན་ཡང་།
དེའི་གོ་དོན་རྟགས་མཚུངས་དེ་རིགས་ལ་བརྗོད་བདེ་མེད་པའི་དོན་མིན། མདོར་
ན་གང་དུ་བརྗོད་བདེ་ཡོད་པ་དེར་རྟགས་མཚུངས་མི་མཚུངས་སྣ་ཚོགས་ཡོད་ཀྱང་།
གང་དུ་རྟགས་མཚུངས་དགོས་ས་དེར་རྟགས་མཚུངས་བྲིས་ཡོད་ན་དེར་བརྗོད་བདེ་
ཡོད་པའི་ཁྱབ་པ་ཁོ་བོས་ཁས་ལེན་བྱེད་ཐུབ། འོན་ཀྱང་རྟགས་མཚུངས་དགོས་ས་
ཞེས་པ་དང་རྟགས་མཚུངས་ཡོད་ས་ཞེས་པ་གཉིས་གཅིག་ཏུ་མི་འཛིན་པར་ཞུ། འོ་ན་
བརྡ་སྤྲོད་བློ་གསལ་དགའ་སྟོན་དུ་ཟ་མ་ཏོག་བཀོད་པའི་ལུང་གོང་དུ་དྲངས་པ་དེ་ཉིད་
དྲངས་ཏེ་རྙིང་བ་སོགས་འཐད་པ་དང་རྙིང་པ་སོགས་མི་འཐད་པར་གསུངས་ཡོད་ན།
ཁྱེད་ཀྱིས་དེ་ལས་ལྡོག་སྟེ་རྙིང་པ་ཞེས་བྲིས་ན་འཐད་པར་མ་ཟད་དེ་ཉིད་གོང་གསལ་
ལུང་དེ་དང་ཡང་མི་འགལ་བར་བཤད་ཀྱི་འདུག་ན། དེ་འདྲ་ཇི་ལྟར་ཡིན་ནམ་ཞེ་ན།
བཤད་པར་བྱ་སྟེ། བརྡ་སྤྲོད་བློ་གསལ་དགའ་སྟོན་དུ།



342 བོད་ཀྱི་བརྡ་སྤྲོད་ནག་ཊིཀ
ཟ་མ་ཏོག་ལས། ག་ད་བ་ས་ན་མ་པ། །ཞེས་དང་། ང་འ་ར་ལ་འདོགས་
ཅན་དང་། །རྐྱང་བའི་རྗེས་སུ་བ་ཕྱེད་ཝར། འབོད་པ་རྣམས་ལ་བ་སྦྱར་
ཞིང་།།༥༧
ཞེས་སྐབས་དོན་ཟ་མ་ཏོག་གི་ལུང་དེའི་ཆ་ཤས་གཅིག་མ་གཏོགས་གོང་དུ་དྲངས་པ་
བཞིན་ཆ་ཚང་བ་དྲངས་མེད་པ་ལ་བརྟེན་ནས་གཞན་ལ་པ་ཉིད་ཅེས་པ་འདི ར་བཏང་
སྙོམས་སུ་བཞག་པས་རྙིང་པ་མི་འཐད་པར་དགོངས་སོ།།
རང་ལུགས་སུ་རྙིང་བ་ཞེས་པའི་བ་སྒྲ་མི་འཐད་པའི་རྒྱུ་མཚན་ནི་ཟ་མ་ཏོག་ཏུ།
ང་འ་ར་ལ་འདོགས་ཅན་དང་། །རྐྱང་པའི་རྗེས་སུ་བ་ཕྱེད་ཝར། །འབོད་པ་རྣམས་
ལ་བ་སྦྱར་ཞིང་། །གཞན་ལ་པ་ཉིད་སྦྱར་ཏེ་དཔེར། །ཞེས་གསུངས་པ་ལྟར་རྙིང་
བ་འདོགས་ཅན་མིན་པ་དང་། རྐྱང་པ་མིན་པ་དང་། ཝར་འབོད་མིན་པ་དང་།
བརྩེགས་མ་ཡིན་པ་བཅས་ཀྱི་ཆ་ནས་ཡིན། འོན་ཀྱང་རྙིང་བ་ཞེས་པའི་བ་སྒྲ་དེ་ཉིད་
མཐའ་གཅིག་ཏུ་དགག་པར་མི་རུང་བ་ནི་དེ་ཉིད་ཁྱད་ཆོས་སུ་འགྲོ་བའི་སྐབས་ཏེ་
དཔེར་ན་དེ་ནི་འདི་ལས་རྙི ང་བ་འདུག་ལྟ་བུ་དང་། བོད་ཡུལ་འགའ་ན་ཝར་འབོད་
ཡོད་པའི་དབང་དུ་བྱས་ནས་བརྗོད་བདེར་བསམ་ཆོག་པའང་ཡིན།།
ལར་ནས་ཞིང་པ་དང་ཞིང་བ། ནང་པ་དང་ནང་བ་དག་ལས་གང་ཞིག་བརྗོད་
བདེ་ཡིན་མིན་དང་གང་ཞིག་ཁས་ལེན་དགོས་མིན་ནི་སྐད་ཡིག་གང་དེ་གར་ཁྱབ་ཀྱི་
ཡུལ་དབུས་ཀྱི་སྐད་དེར་གཞི་བཅོལ་དགོས་པ་དེ་ནི་ཡོངས་ཁྱབ་ཀྱི་སྤྱི་སྲོལ་ཡིན་ལ།
བོད་ལྟ་བུ་ལ་མཚོན་ན་ཡུལ་དབུས་ནི། བོད་རྒྱལ་ཁབ་ཀྱི་ཆོས་རྒྱལ་རྣམས་ཀྱི་བསྟི་
གནས་གང་དུ་བོད་མི་རིགས་ཀྱི་ཆོས་སྲིད་རླབས་ཆེན་གྱི་མཛད་འཕྲིན་དགུང་དུ་
བཏེགས་པའི་གནས་དང་དེའི་འཁོར་མོ་ཡུག་ལ་གོ་དགོས་པ་དང་། བརྗོད་བདེ་ཡང་
བསྟན་བཅོས་ལ་གྲགས་པའི་བརྗོད་བདེ་གྲུབ་ཟིན་རྣམས་ལ་གོ་དགོས་པ་མ་གཏོགས་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 343/
བརྗོད་བདེའི་གོ་དོན་དེ་རང་གི་ཕ་ཡུལ་གྱི་སྒྲ་སོར་བཞག་ལ་ངེས་པར་མཛད་པ་ནི་
མཁས་པ་ལ་གྲགས་པའི་འབེལ་གཏམ་ཞིག་ཏུ་མ་མངོན།།
དུས་རབས་འདི ར་བྱུང་བའི་མཁས་པ་ཉུང་ཤས་ཤིག་གིས་རང་གི་བརྩམས་
ཆོས་སུ་བྱེད་པ་པོ་དང་། མཛད་པ་པོ་དང་། རྩོམ་པ་པོའི་དག་ཆར་བྱེད་པ་བོ།
མཛད་པ་བོ། རྩོམ་པ་བོ་སོགས་བཀོད་པ་ལ་བརྟེན་ནས་དེ་དག་གི་རྗེས་སུ་འབྲངས་ཏེ་
ཕྱིས་འབྱུང་བརྩམས་ཆོས་འགའ་ཞིག་གི་ནང་དུ་ཡང་པ་བཟེད་དང་བ་ཟུམ་གྱི་འཇུག་
པ་ཕྱིན་ཅི་ལོག་ཏུ་སྦྱར་བས་མ་ཚད་ད་དུང་ཁྱད་ཆོས་སུ་ངོམས་པ་ལྟ་བུར་སྣང་།
རང་གི་བརྩམས་ཆོས་སུ་དེ་ལྟར་བྲིས་པར་རང་ཉིད་དབང་བཙན་ཡང་གཞན་གྱི་
བརྩམས་ཆོས་སུ་ ”པ་བཟེད་་་ ཀྱི་གོ་སར་ ”བ་ཟུམ་་་ དུ་བཅོས་པ་དེ་འདྲ་ཡང་
མཐོང་དུ་འདུག་ན་འདི་རིགས་ནི་མི་རིགས་པ་ཆེན་པོ་ཡིན་པ་མཁྱེན་པར་མཛོད་
ཅིག །མཐའ་རྟེན་ག་ད་ན་བ་མ་ས་བཅས་དྲུག་གི་རྗེས་སུ་མིང་དང་བྱ་ཚིག་གནས་
སྐབས་ཇི་ལྟར་ཡིན་ནའང་པ་བཟེད་ཁོ་ན་ཐོབ་པའི་ཁྱབ་པ་ཡོད་པར་བརྟེན་ང་ཚོ་སུ་
ལའང་དཀའ་ངལ་མི་འཕྲད་པར་ངེས་པ་ཡིན།།
འགའ་ཞིག་གིས་བོད་བ་དང་སངས་རྒྱས་བ་ཞེས་བྲིས་པ་དེ ་རི གས་ནི་བོད་
སྐད་ལ་རྒྱུས་མངའ་ཆུང་བའི་སྐྱོན་ཁོ་ནར་ཟད། མཐའ་རྟེ ན་ལྷག་མ་རྣམས་ཀྱི་
རྗེས་སུ་གོང་གི་བརྡ་སྤྲོད་རྣམས་ལ་གཞི་བཅོལ་ནས་པ་བཟེད་དང་བ་ཟུམ་གྱི་འཇུག་
པ་རྣམས་ཐ་སྙད་ཀྱི་ངོ་བོ་བྱ་མིང་གང་ཡིན་དང་། དེ་ལ་ཝར་འབོད་ཡོད་མིན།
མགོ་འདོགས་ཀྱང་གསུམ་གྱི་རབ་དབྱེ། དེ་དང་ཆབས་ཅིག་ཆ་ཡའི་སྡེ བ་སྦྱོར་
བཅས་ལ་ཡང་དགོངས་པ་བཞེས་དགོས་ཀྱི་ཡོད་ན་འདི་ཉིད་རྟོགས་སླའི་འཇུག་པ་
ཞིག་མིན་པ་ཆེས་གསལ། ད་དུང་གོང་གི་ཁྱད་ཆོས་ཡོད་དོ་ཅོག་ལ་བསམ་གཞིག་
བགྱིས་ཀྱང་བོད་རང་གི་སྐད་ལ་མཐོང་བརྒྱུད་ལག་ལེན་དང་གོམས་འདྲིས་རྒྱུས་



344 བོད་ཀྱི་བརྡ་སྤྲོད་ནག་ཊིཀ
མངའ་ཟབ་མོ་ཞིག་མེད་ན་དེ་དག་གི་འཇུག་པ་ལས་འཕྲོས་པའི་དམིགས་བསལ་གྱི་
འཇུག་པའི་གནད་མ་ནོར་བར་ཤེས་པ་དཀོན་ནོ།།
པ་བའི་ཐོབ་ཐང་སྐོར་ལུང་རིགས་ཀྱིས་བརྒྱན་པའི་ཆེད་རྩོམ་གཅིག་ནི་ཀིརྟིའི་
བྱེས་པ་གྲྭ་ཚང་གི་རིག་གནས་སློབ་དཔོན་འབྲིང་བ་དཀོན་མཆོག་འཇི གས་མེད་
ཀྱིས་བརྩམས་པའི་པ་བའི་ཐོབ་ཐང་གི་གསལ་བཤད་དེ་ཉིད་ཡིན་པས་དེར་གཟིགས་
གནང་ཞུ། དེང་གི་དཔེ་གསར་མང་པོར་མ་ཟད་དཔེ་རྙི ང་དཔར་གསར་དུ་མར་
ཡང་པ་བའི་འབྲི་ཚུལ་སྔོན་གྱི་གསུང་རབ་དང་མི་མཐུན་པ་ཇི་སྙེད་ཅིག་བྱུང་བར་
བརྟེན་ཆོས་རིག་ལས་ཁུངས་ནས་པ་བའི་འབྲི་ཚུལ་ཐད་སྔར་གྱི་གསུང་རབ་ལ་
བཅོས་འགྱུར་བྱེད་ན་མི་འོས་པའི་གསལ་བསྒྲགས་ཀྱང་གནང་དགོས་བྱུང་ཡོད།
མཁས་པའི་བགྲོ་གླེ ང་སར་ཁ་ཅིག་གིས་པ་བ་གཉི ས་ཇི་ལྟ ར་བྲིས་ཀྱང་དོན་ལ་
འགྱུར་བ་མེད་པས་ཁྱད་པར་མེད་ལུགས་བཤད་པར་མཁས་པ་གཞན་ཞིག་ནས་
བསླབ་གསུམ་གྱི་ཡོན་ཏན་ནི་སྡེ་སྣོད་གསུམ་ལ་རག་ལུས་ཤིང་། སྡེ་སྣོད་ནི་མིང་
ཚིག་ཡི་གེའི་ཚོགས་ལ་རག་ལུས། དེས་ན་དོན་ནི་ཚིག་ལ་རག་ལུས་པས་ཚིག་ལ་
འགྱུར་བ་ཕྱིན་ན་དོན་ལ་འགྱུར་བ་འགྲོ་བ་ནི་འགོག་ཏུ་མེད་པ་ཞིག་ཡིན་པས་པ་
བའི་ཐོབ་ཐང་ཇི་ལྟར་བྲིས་ཀྱང་ཁྱད་པར་མེད་པར་བསམ་པ་ནི་བློ་ནོར་བའོ་ཞེས་
ཐེར་འདོན་གནང་།།
སྤྱིར་མཐའ་རྟེན་ང་འ་ར་ལ་མཐའ་མེད་ཀྱི་རྗེས་སུ་མིང་མཐར་པ་བཟེད་དང་
བྱ་ཚིག་མཐར་བ་ཟུམ་ཐོབ་པ་དོན་ལ་གནས་ཀྱང་དམིགས་བསལ་ནི། འཁོར་བའི་
སྡུག་བསྔལ་དང་འཁོར་ལོ་འཁོར་བ་ལྟ་བུ་ལ་མཚོན་ན་འཁོར་བ་དང་པོ་དེ་མིང་
རྐྱང་དང་གཉིས་པ་དེ་བྱ་ཚིག་ཡིན་དུ་ཆུག་ཀྱང་གཉིས་ཀར་བ་ཟུམ་ཐོབ་པ་དེ་ལྷན་
ཐབས་སྦས་དོན་གསལ་བྱེ ད་དམུས་ལོང་དམིགས་བུ་ལས་འཕྲོས་པའི་དམིགས་



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 345
བསལ་གཅིག་ཡིན་དགོས། གང་ལགས་ཤེ་ན། འཁོར་བ་མིང་རྐྱང་གི་གནས་སྐབས་
སུའང་བ་ཟུམ་བྲིས་པ་དངོས་ཟིན་ལུང་དང་འགལ་བ་ལྟ་བུར་སྣང་ནའང་འདི་ཉིད་
ལུང་འདི་ལས་འཕྲོས་པའི་དམིགས་བསལ་ཞིག་ཡིན་ཏེ། རང་གི་བརྩམས་ཆོས་སུ་
འཁོར་བའི་སྡུག་བསྔལ་ཞེས་བཤད་པའི་སྐབས་སུ་བ་ཟུམ་ཁོ་ནར་ངེས་པས་སོ།།
དེས་རིགས་བསྒྲེས་ནས་དམིགས་བསལ་གྱི་ཐོབ་ཐང་རྣམས་གང་དུ་དགོས་མིན་ཞིབ་
མོའི་བློ་ཡིས་རིམ་གྱིས་འདྲིས་པར་བྱེད་དགོས་སོ། །དེ་ལྟར་ཚུལ་བཞིན་གོམས་
འདྲིས་བྱུང་ན་བསྟན་དར་ལྷ་རམས་ཀྱིས་གསུངས་པ་བཞིན།
བཟང་བ་དཀར་བ་རྒྱལ་བ་ལྟ་བུ་ང་ར་ལ་གསུམ་གྱི་རྗེས་སུ་བ་ཕྱེད་ཝ་རུ་
འབོད་པ་ཐོབ་ཀྱང་། བཟང་པོ་དཀར་པོ་རྒྱལ་པོ་ཞེས་ན་རོ་སྦྱར་ཚེ་པོ་
ཡིག་ཐོབ་པ་མཁས་པ་སྤྱིའི་ལུགས་ཡིན། རྐང་པ་སྟོང་པ་སོགས་དམིགས་
བསལ་དང་། ཡུལ་པ་ཞེས་པ་བདག་པོའི་ཚིག་གི་སྟོབས་ཀྱིས་པ་ཡིག་
ཐོབ་པ་ཡིན།།༥༨
ཞེས་པ་ལྟར་མཁས་པའི་ལེགས་བཤད་འདི་ལྟ་བུ་སོགས་ལ་ཤར་རྒྱལ་བ་ཙོང་ཁ་པས་
བཀའ་སྩལ་པ་བཞིན་རང་རེ་ཀུན་གྱིས་ཆོག་ཤེས་སྤངས་ཏེ་ཚིམ་པ་མེད་པར་སྐལ་
བཟང་རྣམས་ཀྱི་ལུགས་སུ་གུས་རྟག་སྦྱོར་བས་གཅིག་ཏུ་འབུངས་དགོས་སོ།།
སྨྲས་པ།
སྡེ་དགེ་བླ་མ་ནོར་བསྟན་གྱིས་ཡང་འཇུག་ས་མཐའ་བཅད་པ་དང་གཅིག།
རཀར་མཆོག་སྤྲུལ་བཀྲས་མཐོང་གིས་བགྱི་སྒྲ་ཨི་ལྡན་དུ་འབོད་པ་དང་གཉིས།
དམུ་དགེ་བསམ་གཏན་གྱིས་བོ་སྒྲ་ལེགས་བཤད་དུ་དགོངས་པ་དང་གསུམ། དེ་
གསུམ་མཁས་གྲུབ་མཚན་ལྡན་གྱི་གསུང་ཡིན་ཡང་ཚིག་སྦྱོར་དག་པར་མིན་པས་
ཡིད་རྟོན་དུ་རུང་བར་དཀའ་འོ།།



346 བོད་ཀྱི་བརྡ་སྤྲོད་ནག་ཊིཀ
༢-༡༥
ཚིག་སྡུད།
༄༅། །ཚིག་སྡུ ད་ནི་སྐད་ཡིག་ཚང་མའི་ནང་ངེས་པར་དུ་ཡོད་ཅིང་། འོན་
ཀྱང་སྐད་ཡིག་ཐ་དད་ནང་ཡོད་པའི་ཚིག་སྡུད་རྣམས་ཀྱི་ངོ་བོ་དང་རྣམ་གྲངས།
དེ་དག་གི་བེད་སྤྱོད་བཅས་ནི་གཅིག་མཚུངས་ཡིན་མི་དགོས། དེས་ན་བོད་སྐད་
ནང་ཡོད་པའི་ཚིག་སྡུ ད་ཡིན་ཡང་ལེགས་སྦྱར་གྱི་ཚིག་སྡུ ད་གང་རུང་དུ་མི་
གཏོགས་པ་དེ་འདྲ་ཡོད་ཆོག་པར་མ་ཟད། དེ་ལས་ལྡོག་པའང་ཡོད་ཆོག །རང་རེ་
བོད་ཀྱི་བརྡ་སྤྲོད་གཞུང་ནང་ཚིག་སྡུད་ཀྱི་རྣམ་གཞག་ཕལ་ཆེ་བ་བོད་དང་ལེགས་
སྦྱོར་གཉིས་ཀའི་བརྡ་སྤྲོད་ཀྱི་བརྗོད་བྱར་བྱས་པའི་གཞུང་རྣམས་སུ་གསལ་ཡོད།
དཔེར་ན་གནས་བརྒྱད་རྩ་འགྲེལ་དང་། པཎྜི་ཏ་དྲན་པའི་ཡེ་ཤེས་ཀྱི་སྨྲ་སྒོ་མཚོན་ཆ།
དཔང་ལོའི་ཚོགས་གསུམ་གསལ་བ། ས་པཎ་གྱི་ཡི་གེའི་སྦྱོར་བ་ལྟ་བུའོ།།
ཚིག་སྡུད་ཀྱི་དོན་ནི་རིང་པོ་ཐུང་ངུར་བྱེད་པ་ལ་ཟེར་ཞིང་། ཐུང་ངུར་བྱེད་
སྟངས་ལ་མཚོན་ན་འདིར་རྣམ་གྲངས་བདུན་དུ་དབྱེ་བར་བྱ།
བར་གྱི་ཚིག་ཕྲད་མི་མངོན་པར་བྱེད་པའི་བསྡུ་བ།
བར་གྱི་རྣམ་དབྱེ་མི་མངོན་པར་བྱེད་པའི་བསྡུ་བ།
གོང་མ་མི་མངོན་པར་བྱེད་པ་སྟེ་འོག་མ་གཙོ་བོར་བྱེད་པའི་བསྡུ་བ།
འོག་མ་མི་མངོན་པར་བྱེད་པ་སྟེ་གོང་མ་གཙོ་བོར་བྱེད་པའི་བསྡུ་བ།
གོང་འོག་གཙོ་ཆེ་ཆུང་མཉམ་པའི་བསྡུ་བ།



སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ། 347
༦
༧
གཞི་ཆོས་ཀྱི་བསྡུ་བ།
དོན་གཞན་གྱི་བསྡུ་བ་བཅས་བདུན་ཡོད།
༡ བར་གྱི་ཚིག་ཕྲད་མི་མངོན་པར་བྱེད་པའི་བསྡུ་བ། དཔེར་ན། བདེ་ཞིང་སྐྱིད་
པ་ལ་བདེ་སྐྱིད། ལག་པ་དང་ལྡན་པ་ལ་ལག་ལྡན། ཚུལ་ཁྲིམས་དང་ཏིང་ངེ་འཛིན་
ལ་ཚུལ་ཏིང་ལྟ་བུའོ།།
༢ བར་གྱི་རྣམ་དབྱེ་མི་མངོན་པར་བྱེད་པའི་བསྡུ་བ། དཔེར་ན། བཀྲ་ཤིས་ལྷུན་པོ་
ལ་བཀྲས་ལྷུན། ཕ་རོལ་ཏུ་ཕྱིན་པ་ལ་ཕར་ཕྱིན། རྐང་པས་འཐུང་བ་ལ་རྐང་འཐུང་།
དབུལ་པོའི་ཆེད་དུ་སྦྱིན་པ་ལ་དབུལ་སྦྱིན། སྒོ་ང་ལས་སྐྱེས་པ་ལ་སྒོང་སྐྱེས། ཤེས་
རབ་ཀྱི་ལེའུ་ལ་ཤེར་ལེ། སྤྱོད་པ་ལ་འཇུག་པ་ལ་སྤྱོད་འཇུག་ལྟ་བུའོ།།
༤ གོང་མ་མི་མངོན་པར་བྱེད་པ་སྟེ་འོག་མ་གཙོ་བོར་བྱེད་པའི་བསྡུ་བ། དཔེར་ན།
བསྟན་འཛིན་ལྷ་སྐྱིད་ལ་ལྷ་སྐྱིད། མངོན་རྟོགས་རྒྱན་དང་དབུ་མ་འཇུག་པ་ལ་རྒྱན་
འཇུག་གཉིས་ལྟ་བུའོ།།
༥ འོག་མ་མི་མངོན་པར་བྱེད་པ་སྟེ་གོང་མ་གཙོ་བོར་བྱེད་པའི་བསྡུ་བ། དཔེར་ན།
བསོད་ནམས་ཚེ་རིང་ལ་བསོད་ནམས། སྤེན་པ་ཚེ་རིང་ལ་སྤེན་པ། ཀརྨ་ཆུང་བདག་ལ་
ཀརྨ། ཀ་སྦུག་དང་རྡོར་གླི ང་དང་སྒང་ཏོག་གསུམ་ལ་ཀ་རྡོར་སྒང་གསུམ་ལྟ་བུའོ།།
༦ གོང་འོག་གཙོ་ཆེ་ཆུང་མཉམ་པའི་བསྡུ་བ། དཔེར་ན། བླ་མ་མཆོད་པ་ལ་བླ་
མཆོད། དཀོན་མཆོག་རྒྱ་མཚོ་ལ་དཀོན་རྒྱམ། བཀྲ་ཤིས་ལྷུན་པོ་ལ་བཀྲས་ལྷུན།
ལེགས་པའི་ཤེས་རབ་ལ་ལེགས་ཤེ །རྩ་བ་ཤེས་རབ་ལ་རྩ་ཤེ་ ཆོས་ཀྱི་རྒྱལ་མཚན་
ལ་ཆོས་རྒྱན། ཕ་རོལ་ཏུ་ཕྱིན་པ་ལ་ཕར་ཕྱིན། ཤེས་རབ་ཀྱི་ཕ་རོལ་ཏུ་ཕྱིན་པ་ལ་
ཤེར་ཕྱིན་ལྟ་བུའོ།།



348 བོད་ཀྱི་བརྡ་སྤྲོད་ནག་ཊིཀ
༧ གཞི་ཆོས་ཀྱི་བསྡུ་བ། ཁྱད་གཞི་དང་ཁྱད་ཆོས་ཀྱི་བསྡུ་བ་ལ་གཞི་ཆོས་ཀྱི་བསྡུ་
བ་ཟེར། དཔེར་ན། མེ་ཏོག་ཀྱང་ཡིན་ལ་དཀར་པོ་ཡང་ཡིན་པ་ལ་མེ་ཏོག་དཀར་
པོ་དང་། རྒྱལ་པོ་ཡང་ཡིན་ལ། མཁས་པའང་ཡིན་པ་ལ། རྒྱལ་པོ་མཁས་པ།
རབ་བྱུང་ཡང་ཡིན་ལ་སེམས་བཟང་ཡང་ཡིན་པ་ལ་རབ་བྱུང་སེམས་བཟང་། བདེན་
པའང་ཡིན་ཞིང་གཉིས་ཀྱང་ཡོད་པས་ན་བདེན་པ་གཉིས་དང་། དཀོན་མཆོག་ཀྱང་
ཡིན་ལ་གསུམ་ཡང་ཡོད་པས་ན་དཀོན་མཆོག་གསུམ། རྗེས་འཇུག་ཀྱང་ཡིན་ལ།
བཅུ་ཡང་ཡོད་པས་ན་རྗེས་འཇུག་བཅུ་ལྟ་བུའོ། །གཞུང་གཞན་དུ་འདི་ལ་ལས་
འཛིན་གྱི་བསྡུ་བ་དང་། ཁྱད་པར་གྱི་བསྡུ་བ། དེ་བཞིན་བྱེ་བྲག་གི་བསྡུ་བ་དང་།
རྣམ་གྲངས་ཀྱི་བསྡུ་བ། བ་གཉིས་པའི་བསྡུ་བ་བཅས་ཀྱི་ཐ་སྙད་ཀྱང་བཀོལ་ཡོད།།
༧ དོན་གཞན་གྱི་བསྡུ་བ། འདི་ནི་ཚིག་སྡུད་བྱས་ཟིན་གྱི་བསྡུ་བ་དེ་ཡིས་བསྡུ་
བར་བྱ་རྒྱུའི་དོན་དེ་དག་ལས་གཞན་ཞིག་ཐོན་པས་ན་དོན་གཞན་གྱི་བསྡུ་བ་ཟེར།
དཔེར་ན། ལྷོ་དང་ཤར་ལ་ལྷོ་ཤར་ལྟ་བུའོ། འདི་ལ་གཞུང་གཞན་དུ་འབྲུ་མང་གི་
བསྡུ་བ་ཡང་ཟེར་རོ། །
བསྡུ་བ་ཐམས་ཅད་གོང་གཙོ་འོག་གཙོ་མཉམ་གཙོ་གང་རུང་གཅིག་ཏུ་བསྡུས་
པས་ན་སྐབས་འགར་དཔེར་བརྗོད་གཅིག་བསྡུ་བ་ཐ་དད་ཀྱི་ནང་དུ་མི་འཇོག་ཀ་མེད་
ཡིན། གོང་གི་རབ་དབྱེར་འཁོད་པའི་བསྡུ་བ་རྣམས་ནི་རང་རེའི་སྐད་ཀྱི་གཤིས་སུ་
ཞུགས་པའི་བསྡུ་བ་ཞེ་གཅིག་ཏུ་སྣང་བས་འདིར་བཀོད་པ་ཡིན་ལ། སྤྱིར་ན་སྨྲ་སྒོ་
སོགས་ལ་འདི་ལས་མང་བ་ཡོད་པས་མ་ཚད་དེ་དག་འགའ་ཞིག་དོན་ལ་མི་གནས་པ་
དཔང་ལོས་གསལ་བར་གསུངས་ཡོད་ན་དེར་གཟིགས་པར་ཞུ།། །།



རབ་བྱེད་བརྒྱད་པ།
དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ།
༄༅། །བོད་ཀྱི་ཡི་གེའི་རྟགས་ཀྱི་སྐོར་བཤད་པ་ལ།
ཀ དབྱངས་གསལ་གྱི་རྟགས་ཀྱི་ངོས་འཛིན་བཤད་པ།
ཁ སྔོན་འཇུག་གི་རྟགས་ཀྱི་འཇུག་པ་བཤད་པ།
ག རྗེས་འཇུག་གི་རྟགས་ཀྱི་འཇུག་པ་བཤད་པ་བཅས་ཡིན།
དབྱངས་གསལ་གྱི་རྟགས་ཀྱི་ངོས་འཛིན་བཤད་པ།
༈ སྤྱིར་བཏང་དབྱངས་གསལ་གཉིས་ལས་དབྱངས་ཡིག་གསལ་བྱེད་ལ་ལྟོས་ཏེ་
སྒྲ་རྩོལ་ཞན་པ་དང་། གསལ་བྱེད་རྣམས་དབྱངས་ལ་ལྟོས་ཏེ་སྒྲ་རྩོལ་དྲག་པ་ཡོད་
པའི་ཆ་ནས་རིམ་པ་བཞིན་དབྱངས་ཡིག་རྣམས་ལ་མོ་དང་། གསལ་བྱེད་རྣམས་
ལ་ཕོ་ཞེས་བརྗོད། ཕོ་ཡིག་ནང་གསེས་སུ་ཡི་གེ་རེ་རེ་ནས་ངག་འདོན་བྱེད་པའི་
ཚེ་སྒྲ་རྩོལ་དྲག་ཞན་བར་མའི་དབང་དུ་བྱས་ནས་གསལ་བྱེད་སུམ་ཅུ་རྣམས་སྤྱིར་
རྟགས་ལྔ་རུ་ཕྱེ། དེ་ཡང་སྒྲ་རྩོལ་དྲག་པ་ཀ་ཅ་ཏ་པ་ཙ་རྣམས་ཕོ་ཡིག་ཡིན་ལ།
སྒྲ་རྩོལ་རན་པ་ཁ་ཆ་ཐ་ཕ་ཚ་རྣམས་མ་ནིང་གི་ཡི་གེ་དང་། ག་ཇ་ད་བ་ཛ་ཝ་ཞ་



350 བོད་ཀྱི་བརྡ་སྤྲོད་ནག་ཊིཀ
ཟ་འ་ཡ་ཤ་ས་རྣམས་མོ་ཡིག་ཡིན། ང་ཉ་ན་མ་རྣམས་ཤིན་ཏུ་མོའི་ཡི་གེ་དང་།
ར་ལ་ཧ་ཨ་བཅས་མོ་གཤམ་གྱི་ཡི་གེ་ཡིན། ཨ་ནི་མོ་གཤམ་གྱི་ཡི་གེ་ཡིན་པར་
མ་ཟད་སྒྲ་རྩོལ་མོ་གཤམ་གྱི་ཡི་གེ་ཐམས་ཅད་ལས་ཞན་ཤོས་སུ་གྱུར་པར་བརྟེན་
སྐབས་འགར་མཚན་མེད་ཅེས་ཀྱང་ཟེར། བཤད་པ་འདི་ནི་སི་དངུལ་གྱི་དགོངས་
པ་རྨ་མེད་པ་ཡིན་པར་མ་ཟད་ཐོན་མིའི་དགོངས་པ་ཡང་འདི་ལྟར་དུ་སེམས་སོ།།
རྟགས་འཇུག་རྩ་བ་ལས་ཀྱང་།
ཕོ་ཡི་ཡི་གེ་འབའ་ཞིག་ལ། །སྡེ་པ་ཕྱེད་དང་བརྒྱད་གནས་པའང་། །སྡེ་
ཚན་ལྔ་རུ་དྲིལ་བྱས་ནས། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་
བཞི་བཞི་རུ། །སྡེ་པ་བཞི་པ་ཡན་ཆད་དབྱེ། །ལྷག་མ་བཅུ་བཞི་གནས་
པ་ལ། །ཙ་སོགས་གསུམ་ནི་ཅ་སོགས་སྦྱར། །ཝ་ནི་བ་དང་སྦྱར་བར་བྱ།།
ལྷག་མ་དྲུག་ནི་མོ་རུ་སྦྱར། །ར་ལ་ཧ་ནི་མོ་གཤམ་སྟེ། །ཨ་ནི་མཚན་
མེད་ཅེས་ཀྱང་བྱ།།།
ཞེས་པ་སྟེ། གསལ་བྱེད་སུམ་ཅུ་ཡི་གེ་བཞི་བཞིར་སྡེ་ཚན་དུ་ཕྱེ་སྟེ་སྡེ་པ་ཕྱེད་
དང་བརྒྱད་དམ་བདུན་དང་ཕྱེད་ཀ་ཡོད། དེ་དག་གི་སྒྲ་རྩོལ་དྲག་ཞན་སྡེ་ཚན་
དུ་ཕྱེ་བ་ན་རྟགས་ལྔ་རུ་དབྱེ། དེ་དག་ནི་ཕོ་དང་། མ་ནིང་། མོ། ཤིན་ཏུ་མོ།
མོ་གཤམ་བཅས་ཡིན། དེ་ཡང་སྡེ་པ་དང་པོ་བཞི་སྟེ ་ཀ་སྡེ་དང་། ཅ་སྡེ། ཏ་སྡེ།
པ་སྡེ ་བཅས་ཀྱི་དང་པོ་ཀ་ཅ་ཏ་པ་བཞི་ཕོ་དང་། གཉིས་པ་ཁ་ཆ་ཐ་ཕ་བཞི་མ་
ནིང་། གསུམ་པ་ག་ཇ་ད་བ་བཞི་མོ། བཞི་པ་ང་ཉ་ན་མ་བཞི་ཤིན་ཏུ་མོ་ཡིན་ཞིང་།
ལྷག་མ་གསལ་བྱེད་བཅུ་བཞི་ལས་ཙ་ཚ་ཛ་གསུམ་ནི་ཅ་ཆ་ཇ་གསུམ་དང་སྒྲ་རྩོལ་
མཐུན་པའི་ཆ་ནས་ཙ་ཕོ་དང་། ཚ་མ་ནིང་། ཛ་མོ་ཡིན། ཝ་ནི་བའི་སྒྲ་རྩོལ་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 351
དང་མཐུན་པའི་ཆ་ནས་མོ་རུ་བཞག་ཅིང་། ར་ལ་ཧ་ཨ་བཞི་ནི་མོ་གཤམ་ཡིན།
རྐང་པ་མཐའ་མའི་ཀྱང་སྒྲ་ནི་འོག་མས་གོང་མ་བསྡུས་པ་ཡིན་ཞིང་། དེས་ན་ཀྱང་
སྒྲས་ཨ་ཡིག་མོ་གཤམ་ཡིན་པར་མ་ཟད་སྒྲ་རྩོལ་ཤིན་ཏུ་ཞན་པར་གོ་བ་ནི་སི་དངུལ་
གྱི་དགོངས་པ་ཡང་ཡིན་ལ་དོན་ལ་ཡང་འདི་ལྟར་དུ་འཐད་དོ།།
དཀའ་འགྲེལ་ཐོན་མི་བཞད་པའི་སྒྲ་དབྱངས་སུ་ར་ལ་ཧ་གསུམ་མོ་གཤམ་དུ་
བཤད་པས་ཤུགས་ལ་ཨ་ཡིག་ཀྱང་མོ་གཤམ་དུ་གོ་ནུས་པའི་ཕྱིར་སྙམ་ནའང་མི་
འཐད་དེ། སྡེབ་སྦྱོར་སོགས་གང་གིས་ཀྱང་དགག་བྱ་མེད་པར་དངོས་བསྟན་དུ་ཡོང་
ཆོག་པ་ལ་ཤུགས་བསྟན་དུ་བཞག་པའི་དགོས་པ་ཅི་ཡང་མེད་ཅིང་ལྷག་པར་ཨ་ཡིག་
འདི་ནི་རྩོད་གཞི་ཆེ་བ་ཞིག་ཡིན་པས་རྩལ་དུ་བཏོན་ནས་འཆད་པ་སྐབས་སུ་བབས་
པ་ལ་དེ་ལྟར་ཤུགས་བསྟན་བྱས་པ་རྩོམ་པའི་སྐྱོན་དུ་འགྱུར་བའི་ཕྱིར་རོ། །ཞེས་
གསུངས་འདུག་ཀྱང་ཞིབ་མོར་དཔྱད་ན། ར་ལ་ཧ་ནི་མོ་གཤམ་སྟེ། །མ་ནིང་མཚན་
མེད་ཅེས་ཀྱང་བྱ། །ཞེས་པ་འདིར་དགག་པ་བྱས་འདུག །རྩ་བ་འདི་ཉིད་རྗེ་སི་ཏུས་
མི་བཞེད་ཀྱང་གོང་གི་དགག་པ་དེ་རྗེ ་སི་ཏུས་བཟུང་བའི་རྩ་བ། ར་ལ་ཧ་ནི་མོ་གཤམ་
སྟེ ༑ ༑ཨ་ནི་མཚན་མེད་ཅེས་ཀྱང་བྱ། །ཞེས་བྱ་བར་ཡང་དོན་གྱིས་འཕངས་པར་ཟད།
དེ་ལྟ་ན་རྗེ་སི་ཏུས་བཟུང་བའི་རྐང་པ་ནི་སྐྱོན་དང་བྲལ་བའི་དཔར་མ་ཞིག་ཏུ་སྣང་།
ཅི་ཕྱིར་ཞེ་ན། ར་ལ་ཧ་གསུམ་མོ་གཤམ་དུ་བཤད་པས་ཤུགས་ལ་ཨ་ཡིག་ཀྱང་མོ་
གཤམ་དུ་གོ་ནུས་པའི་ཕྱིར་སྙམ་པའི་བཞེད་པ་དེ་མི་འཐད་པ་མ་ཡིན་ཏེ་རྐང་པ་ཕྱི་
མར་ཀྱང་སྒྲ་ཡོད་པའི་ཕྱིར། དངོས་བསྟན་དུ་སྡེབ་སྦྱོར་སོགས་གང་གིས་ཀྱང་སྐྱོན་
མེད་པའི་རྩ་ཆིག་ཏུ་བཀོད་རུང་བའི་ཡོན་ཏན་ནི་ཤུགས་བསྟན་དུ་བཀོད་པའི་རྩ་ཚིག་
འདིར་ཡང་མཆིས་པས་སྡེབ་སྦྱོར་གྱི་སྐྱོན་ནི་གཉིས་ཀར་མེད་ཅིང་། ཁྱད་པར་
འདི ར་ནི་སྨྲ་སྒོ་ནས་གསུངས་པའི་མ་ཡིན་དགག་བཅུ་བཞིའི་བཞི་པ་ཆུང་བ་ནི་



352 བོད་ཀྱི་བརྡ་སྤྲོད་ནག་ཊཾ ཀཿ
གཟུགས་ཆུང་བ་ལ་གཟུགས་མེད་ཅེས་པ་ལྟ་བུའོ། །ཞེས་པ་དང་མཐུན་པར་ཨ་ཡིག་
གི་སྒྲ་རྩོལ་མོ་གཤམ་སྤྱི་ལས་ཤིན་ཏུ་ཞན་པའམ་ཆུང་བ་ཡིན་པའི་རྒྱུ་མཚན་གྱིས་
མཚན་མེད་ཅེས་པའི་བརྡ་སྦྱར་བ་ཙམ་དུ་ཟད་པས་བཤད་པ་འདི་ལ་སྐྱོན་གྱི་ཆ་ཤས་
ཕྲ་མོས་ཀྱང་མ་གོས་པར་བདག་ཉིད་སེམས་སོ། །གཞན་ཡང་དེ་ཉིད་དུ། ཕོ་ཡི་ཡི་
གེ་འབའ་ཞིག་ལ། །ཞེས་འབའ་ཞིག་ཅེས་པའི་ཚིག་གི་ནུས་པས་མོ་ཡིག་སྟེ་དབྱངས་
རྣམས་བཅད་པས་ཨ་ཡིག་དབྱངས་སུ་འདོད་པའང་གཞུང་འདི་དང་འགལ་བར་ཤེས་
ཤིང་། ཞེས་གཞུང་འགའ་ཞིག་ཏུ་འདི་ལྟར་བཀྲལ་འདུག་ཀྱང་གསལ་བྱེད་ཡིན་པའི་
ཨ་དང་ཨཱ་ལིར་གྱུར་པའི་ཨ་གཉིས་མ་འབྱེད་པའི་སྐྱོན་དུ་སྣང་། གསལ་བྱེད་ཡིན་
པའི་ཨ་ཡིག་ཨཱ་ལི་མིན། ལྷག་པར་གསལ་བྱེད་ཨ་ལ་གི་གུ་ཞུགས་པས་ཨི་ཞེས་
གྲུབ་པ་འདི་ཡང་ཨ་ཉིད་གསལ་བྱེད་ཡིན་པའི་སྒྲུབ་བྱེད་ཡིན། གསལ་བྱེད་ཨ་ཉིད་
གསལ་བྱེད་མིན་པར་དབྱངས་ཁོ་ན་ཡིན་ན། ཨ་ལ་དབྱངས་ཨི་ཞུགས་པས་ཨེ་ཞེས་
གྲུབ་པ་ལས་ཨི་ཞེས་ནམ་ཡང་འགྲུབ་ཐབས་མེད། དེ་ཡང་ལེགས་སྦྱར་གྱི་དབྱངས་
ཀྱི་མཚམས་སྦྱོར་སྐབས་ཡིན་པ་ལས་བོད་བརྡར་དབྱངས་ཀྱི་འདི་ཤེད་མཚམས་སྦྱོར་
བཤད་དུ་མེད་དོ།།
ལྷག་མ་ཞ་ཟ་འ་ཡ་བཞི་ནི་མོ་ཡིན། དེས་ན་མིང་གཞི་ཡི་གེ་སུམ་ཅུ་ཐམ་པ་
ལས་ཕོ་ཡིག་ལྔ་དང་། མོ་ཡིག་བཅུ་གཉིས། མ་ནིང་གི་ཡི་གེ་ལྔ། ཤིན་ཏུ་མོ་བཞི།
ར་ལ་ཧ་ཨ་མོ་གཤམ་སྟེ་མིང་གཞི་ཡི་གེ་སྤྱིའི་རྟགས་ཀྱི་དབྱེ་བ་བཤད་ཟིནད་ཏོ།།
མིང་གཞིའི་ཡི་གེ་རྣམས་རྟགས་གསུམ་དུ་དབྱེ་བའི་དབང་དུ་བཏང་ན་ནི་ཕོ་མོ་མ་
ནིང་གསུམ་དུ་དབྱེ་བ་ཡིན་ལ། འདི་སྐབས་མོ་ཡིག་ལ་མོ་ཡིག་བཅུ་གཉིས་དང་།
ཤིན་ཏུ་མོ་བཞི། མོ་གཤམ་བཞི་བཅས་ཡི་གེ་ཉི་ཤུ་ཐམ་པ་འདི་རྣམས་སྡེ་ཚན་
གཅིག་ཏུ་དྲིལ་ཏེ་མོ་ཡིག་ཉི་ཤུར་བགྲང་དགོས་པ་ཡིན། གོང་གསལ་ཀ་ཅ་ཏ་པ་ཙ་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 353
ལྔར་ཕོ་ཡིག་བརྗོད་པའི་རྒྱུ་མཚན་གཞན་ཞིག་ནི་དེ་དག་སོ་སོར་སྔོན་འཇུག་དང་།
ར་མགོ་སོགས་སྦྱར་ཡང་སྒྲ་མི་འགྱུར་བ་རང་སོར་གནས་པས་སོ། །དེ་བཞིན་མ་
ནིང་གི་ཡི་གེ་ཁ་ཆ་ཐ་ཕ་ཚ་རྣམས་ལ་མགོ་ཅན་མེད་ཅིང་སྔོན་འཇུག་སྦྱར་བའི་
སྐབས་ཀྱང་མིང་གཞིའི་སྒྲ་རང་སོར་གནས་པ་དང་། མོ་ཡིག་ཉི་ཤུ་ཐམ་པ་ལ་སྔོན་
འཇུག་དང་ར་མགོ་སོགས་སྦྱར་བས་སྒྲ་རྩོལ་ཞན་པར་འགྱུར་འགྲོ་བས་མོར་བཏགས་
པ་ཡིན་ཞེས་བརྗོད་པ་ནི་ཕོ་མོའི་རང་བཞིན་འཇིག་རྟེན་གྱི་བསམ་བློ་དང་མཐུན་པར་
བཤད་པའོ། །ཡི་གེའི་བཤད་པ་མཁས་པའི་ཁ་རྒྱན་དུ་ནི་བོད་ཡིག་གི་ང་རོའི་རྩ་བ་ཧ་
དང་ཨ་དང་འ་གསུམ་ཡིན་པ་དང་། ཧའི་རྩ་བར་གྱུར་པའི་ཡི་གེ་རྣམས་མ་ནིང་དང་
ཨའི་རྩ་བར་གྱུར་པའི་ཡི་གེ་རྣམས་ཕོ་ཡིག་དང་འའི་རྩ་བར་གྱུར་པའི་ཡི་གེ་རྣམས་
མོར་བཤད་ཡོད། འདི་ནི་བོད་བརྡའི་ཐུན་མོང་མ་ཡིན་པའི་བཤད་པ་ཞིག་ཡིན།
ལེགས་སྦྱར་ལ་ནི་འ་ཡིག་མ་གྲུབ་པས་དེ་ལྟར་འཆད་ག་ལ་རུང་། འོན་ཀྱང་ལེགས་
སྦྱར་དང་མི་མཐུན་ན་བཤད་པ་བྱེད་མི་རུང་བ་ཡང་ག་ལ་ཡིན། དོན་ལ་སྦྱོར་བ་
རིགས་པ་དང་མངོན་སུམ་གྱིས་གྲུབ་ཐུབ་པ་ཞིག་བྱུང་ན་ཁས་ལེན་དུ་རུང་ངོ༌།།
སྤྱིར་བཏང་མ་ནིང་གི་ཡི་གེ་རྣམས་རང་སྒྲ་ཧ་དང་སྦྱར་ཏེ་ཡི་གེ་གཉིས་ལས་
གྲུབ་པ་ཞིག་མིན་རུང་ངག་འདོན་བྱེད་པའི་ཚེ་ཧའི་རྩ་བར་གྱུར་པའི་ཡི་གེ་རྣམས་མ་
ནིང་གི་ཡི་གེ་ཡིན་ཞེས་བརྗོད་ཀྱང་དེ་དག་དབྱིན་ཡིག་ཏུ་ཕབ་སྐབས་དངོས་འབྲེལ་
ལྟ་བུར་སྣང་། གསལ་བྱེད་ཀ་ཅ་ཏ་པ་ཙ་རྣམས་དབྱིན་ཡིག་ནང་འབྲི་སྐབས་ ka,
ca, ta, pa, tsa ཞེས་བྲིས་ཀྱང་མ་ནིང་གི་ཡི་གེ་འབྲི་སྐབས་ kha, cha, tha,
pha, tsha 2 tags1 33 84555555555à Trầasa:
དབང་དུ་བཏང་ཡང་མི་འཐད་པ་གང་ཡང་མེད། དེ་བཞིན་ག་ཇ་ད་བ་ཛ་བཅས་ཀྱི་
སྐབས་སུ་ཡང་དབྱིན་ཡིག་ནང་ ga, ja, da, ba, dza བཅས་བྲིས་ཀྱང་རང་སྒྲ་



354 བོད་ཀྱི་བརྡ་སྤྲོད་ནག་ཊིཀ
ཧ་དང་བཅས་ཏེ་ལྷ་དང་ཛྷ་དང་ལྷ་དང་དྷ་དང་བྷ་དབྱིན་ཡིག་ཏུ་འབྲི་སྐབས་ gha,
དང༌ jha, dha, dha, bha བཅས་འབྲི་བ་ཡིན། མཐུག་ཡིག་རྣམས་ཀྱང་གསལ་
བྱེད་ག་སོགས་ཧ་དང་བཅས་ཏེ་གྲུབ་པ་མིན་ཡང་ངག་འདོན་བྱེད་པའི་ཚེ་རང་སྒྲ་ཧ་
ཡིག་སྦྱར་བ་ལྟར་མངོན་པ་ལ་བརྟེན་ནས་དབྱིན་ཡིག་ནང་དེ་ལྟར་དུ་བྲིས།།
གསལ་བྱེད་ཀྱི་ཡི་གེ་རྣམས་ལ་ཕོ་མོ་མ་ནིང་གི་རྟགས་དབྱེ་སྟངས་ནི་གསལ་
བྱེད་ཀྱི་ཡི་གེ་རེ་རེ་ནས་ངག་ནས་འདོན་པའི་སྐབས་སྒྲ་རྩོལ་དྲག་ཞན་བར་མའི་
དབང་དུ་བྱས་ནས་ཕོ་མོ་མ་ནིང་དུ་བཞག་པ་ཡིན། དེ་ལས་གཞན་པའི་རྒྱུ་མཚན་
མང་པོ་བསམ་དུ་མེད་དོ།།
སྔོན་འཇུག་གི་རྟགས་ཀྱི་འཇུག་པ་བཤད་པ།
༈ ཐོག་མར་སྔོན་འཇུག་གི་རྟགས་ཀྱི་ངོས་འཛིན་བཤད་པ་ལ། སྔོན་འཇུག་ཡི་གེ་
རྣམས་ཀྱི་རྟགས་ཀྱི་དབྱེ་བ་ནི་བཞི་རུ་ངེས་ཤིང་། རྩ་བ་ལས། སྔོན་འཇུག་ཡི་གེ་
ལྔ་པོ་ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་རུ་དབྱེ། །ཞེས་གསལ།
འདི་ཐད་རྟགས་ཀྱི་ངོས་འཛིན་ནི་བོད་ཀྱི་མཁས་པ་རྣམས་དགོངས་པ་གཅིག་མཐུན་
ཡིན་པར་བརྟེན་སྔོན་འཇུག་བ་ཡིག་ཕོ་དང་། ག་ད་གཉིས་མ་ནིང་། འ་ཡིག་མོ་དང་།
མ་ནི་ཤིན་ཏུ་མོ་ཡིན་ནོ། །དེ་ཡང་སྔོན་འཇུག་གི་ཡི་གེ་རྣམས་མིང་གཞིའི་རྟགས་
ཀྱི་དབྱེ་བ་བཞིན་དུ་སྔོན་འཇུག་གི་ཡི་གེ་རེ་རེ་ནས་ངག་འདོན་བྱེད་རྒྱུ་མིན་པར་
སྔོན་འཇུག་རྣམས་རང་གི་འཇུག་ཡུལ་མིང་གཞི་དང་སྦྱར་ནས་ངག་འདོན་བྱེད་



JH
དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 355
པ་ན་སྒྲ་རྩོལ་དྲག་པ་དེ་ཕོ་དང་། ཞན་པ་དེ་མོ་དང་། དེ་ལས་ཅུང་ཟད་ཞན་པ་དེ་
ཤིན་ཏུ་མོ་དང་། སྒྲ་རྩོལ་བར་མ་དེ ་མ་ནིང་གི་ཡི་གེར་འཇོག་པ་ཡིན། རྩ་བ་ལས།
ཕོ་ནི་སྒྲ་རྩོལ་དྲག་པར་འཇུག །མ་ནིང་རན་པར་འཇུག་པ་ཡིན། །མོ་ནི་ཞན་པའི་
ཚུལ་གྱིས་ཏེ། །ཤིན་ཏུ་མོ་ནི་མཉམ་པས་སོ། །ཞེས་པའི་མཉམ་པའི་དོན་ཤིན་ཏུ་
ཉམ་ཆུང་བའི་དོན་ཡིན་ཡང་བརྡ་སྤྲོད་རིན་ཆེན་བང་མཛོད་དུ། །
སྔོན་འཇུག་གི་ཤིན་ཏུ་མོ་མ་ཡིག་ནི་རང་གི་མིང་གཞི་སོ་སོའི་འཕུལ་
རྟེན་དུ་འཇུག་པའི་ཚེ་རང་གི་ནུས་པས་སྒྲ་གདངས་དྲག་ཞན་སོགས་སུ་མི་
འགྱུར་བར་མིང་གཞི་དེ་དང་དེའི་སྒྲ་གདངས་དང་མཉམ་པའམ་འཚམས་
པར་འཇུག་ཅེས་པའོ། །ལ་ལས་འདི ར་མཉམ་པ་ནི་ཧ་ཅང་ཞན་པའི་དོན་
དུ་སྦྱར་བ་ནི་ཐག་མ་ཆོད་པའི་བཤད་པའོ།།
ཞེས་བཤད་པ་འདི་ནི་མི་འཐད་པ་ཆེན་པོར་སེམས་ཏེ། །དེ་ལྟ་ན་མ་ནིང་དང་ཤིན་
ཏུ་མོ་གཉིས་པོར་སྒྲ་རྩོལ་མཐུན་པར་དགོས་པ་ཁས་ལེན་དགོས་པར་ཐལ། གཞན་
ཡང་དེ་སྔོན་སི་ཏུས་ཨ་ཡིག་མ་ནིང་མཚན་མེད་དུ་འདོད་པ་དེ་མི་འཐད་པ་དང་།
དེ་ལྟར་འདོད་པའི་བློ་ཕྱིན་ཅི་ལོག་དེ་ཡང་ཨ་ཡིག་མ་ཕྱི་གསལ་པོ་མེད་རྐྱེ ན་གྱིས་
རློམ་སེམས་ཅན་ཁ་ཅིག་གིས་དག་པ་མ་དག་པར་བཅོས་པ་གསལ་པོར་གསུངས་ཡོད་
ཀྱང་། བརྡ་སྤྲོད་རིན་ཆེན་བང་མཛོད་དུ་ཨ་ཡིག་མ་ནིང་མཚན་མེད་ཉིད་དུ་བསྟན་ཏོ།
ཞེས་རྟོག་གེའི་མཁྲེགས་བཟུང་མངོན་པར་བྱས་ཡོད། དེ་ཡང་དེ་ཉིད་ལས།།
ཁོ་བོ་ནི་འདི་ལྟར་བྱ་སྟེ། འོན་ཀྱང་ཨ་ཡིག་མོ་གཤམ་དང་མཚན་མེད་
གཉིས་ཀར་བསྟན་པ་མ་ཡིན་གྱི་མ་ནིང་མཚན་མེད་ཉིད་དུ་བསྟན་ཏོ།།
ཞེས་གསལ།།



356 བོད་ཀྱི་བརྡ་སྤྲོད་ནག་ཊིཀ
༈ སྔོན་འཇུག་གི་འཇུག་པ་ཞེས་པ་ནི་སྔོན་འཇུག་རྣམས་རང་གི་འཇུག་ཡུལ་དུ་གྱུར་
པའི་མིང་གཞིའི་རྗེས་སུ་འཇུག་པ་ན་སྒྲ་དོན་གྱི་བྱེད་ལས་གང་དང་གང་ཞིག་བྱེད་པ་
ལ་ཟེར། དེ་ཡང་འཇུག་པ་བཞི་ནི། རྩ་བ་ལས། གང་ལ་འཇུག་དང་གང་གིས་བྱེད།།
ཇི་ལྟར་འཇུག་བྱེད་ཅི་ཕྱིར་བྱེད། །ཅེས་པ་སྟེ། གང་ལ་འཇུག་པ་དང་། གང་གིས་
འཇུག་པ། ཇི་ལྟར་འཇུག་པ། ཅི་ཕྱིར་འཇུག་པ་བཅས་སོ། །གོང་དུ་བཤད་པ་དེ་ནི་
སྔོན་འཇུག་གི་ཇི་ལྟར་འཇུག་པ་ཡིན་ལ། སྐབས་འདི ར་གང་ལ་འཇུག་པ་དང་གང་
གིས་འཇུག་པ་ཐུན་མོང་དུ་བཤད་པ་དང་། ཅི་ཕྱིར་འཇུག་པ་བཤད་པར་བྱའོ།།
དང་པོ། གང་ལ་འཇུག་པ་དང་གང་གིས་འཇུག་པ་
ཐུན་མོང་དུ་བཤད་པ།
༈ སྔོན་འཇུག་གི་འཇུག་པ་དང་པོ་གཉིས་ནི་ཐུན་མོང་དུ་བཤད་དགོས་པ་ཡིན།
གང་ལགས་ཤེ་ན། སྔོན་འཇུག་གི་དཔེར་བརྗོད་གཅིག་གི་ནང་དུ་འཇུག་པ་གཉིས་
པོ་དེ་དག་ལོགས་སུ་ཕྱེ་ཐབས་མེད། གང་ལ་འཇུག་པ་ཞེས་པའི་དོན་ནི་སྔོན་འཇུག་
ལྔ་པོ་དེ་དག་མིང་གཞི་གང་ལ་འཇུག་པ་ཞེས་པའི་དོན་དང་། གང་གིས་འཇུག་པ་
ཞེས་པའི་དོན་ནི་མིང་གཞི་ཡི་གེ་གང་དང་གང་ལ་སྔོན་འཇུག་གང་དང་གང་གིས་
འཇུག་པ་ཞེས་པའི་དོན་ནོ།།
ཕོ་ཡིག་བ་ནི། མིང་གཞིའི་ཕོ་ཡིག་ཀ་ཅ་ཏ་ཙ་བཞི་ལ་འཇུག །དེ་ཡང་དཔེར་
བརྗོད་ནི། བཀའ། བསྐྱེད། བཀྲ །བསྐོ །བཅད། བཏང་། བལྟམས། བཙན།
བརྩོན། ཞེས་པ་ལྟ་བུ་དང་། མོ་ཡིག་ག་ང་ཇ་ཉ་ད་ན་ཛ་ཞ་ཟ་ར་ཤ་ས་བཅུ་གཉིས་
ཏེ་གསལ་བྱེད་བཅུ་དྲུག་ལ་འཇུག །དེ་ཡང་དཔེར་བརྗོད་ནི། བགད། བརྒལ།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 357
བགྲོད། བརྔ། བརྗོད། བརྙན། བདར། བརྡ། བརྣན། བརྫིས། བཞི། བཟའ།
བཟློ། བརླབས། བཤད། བསད། བསྲེགས། ཞེས་པ་ལྟ་བུའོ། །རྩ་བ་ལས། ཕོ་
ནི་ཕོ་དང་མོ་ལ་འཇུག །ཅེས་དང་།།
མོ་ཡིག་འ་ནི། མིང་གཞིའི་མོ་ཡིག་ག་ཇ་ད་བ་ཛ་ལྔ་དང་། མིང་གཞིའི་མ་ནིང་
ཁ་ཆ་ཐ་ཕ་ཚ་ལྔ་སྟེ་གསལ་བྱེད་བཅུ་ལ་འཇུག །དེ་ཡང་དཔེར་བརྗོད་ནི། འགར། །
འགྱེད། འཇམ། འདོད། འབར། འབྱམས། འཛིན། འཁར། འཁྱེར། འཆད།
འཐད། འཕར། འཕྱུར། འཚམས་ཞེས་པ་ལྟ་བུའོ། །རྩ་བ་ལས། མོ་ནི་མོ་དང་
མ་ནིང་ལ། །ཞེས་དང༌།།
མ་ནིང་ག་ནི། མིང་གཞིའི་ཕོ་ཡིག་ཅ་ཏ་ཙ་གསུམ་དང་། མོ་ཡིག་ཉ་ད་ན་
ཞ་ཟ་ཡ་ཤ་ས་བརྒྱད་དེ་གསལ་བྱེད་བཅུ་གཅིག་ལ་འཇུག་པ་ཡིན། དེ་ཡང་དཔེར་
བརྗོད་ནི། གཅོད། གཏའ། གཙང་། གཉེན། གདོང་། གནང་། གཞན། གཟའ།
གཡག །གཤེད། གསར་ཞེས་པ་ལྟ་བུ་དང་། མ་ནིང་ད་ཡིག་ནི། མིང་གཞིའི་
ཕོ་ཡིག་ཀ་པ་གཉིས་དང་། མོ་ཡིག་ག་བ་ང་མ་བཞི་སྟེ་གསལ་བྱེད་དྲུག་ཏུ་འཇུག།
དེ་ཡང་དཔེར་བརྗོད་ནི། དཀར། དཀྱིལ། དཔའ། དཔྱད། དགོད། དགྱེས།
དབང་། དབྱེར། དངུལ། དམར། དམྱལ་ཞེས་པ་ལྟ་བུའོ། །རྩ་བ་ལས། མ་ནིང་
ཡང་ནི་ཕོ་མོ་ལའོ། །ཞེས་དང་།།
ཤིན་ཏུ་མོ་མ་ཡིག་ནི། མིང་གཞིའི་མ་ནིང་ཁ་ཆ་ཐ་ཚ་བཞི་དང་། མོ་ཡིག་ག་
ཇ་ད་ཛ་བཞི་དང་། ཤིན་ཏུ་མོ་ང་ཉ་ན་གསུམ་སྟེ་གསལ་བྱེད་བཅུ་གཅིག་ལ་འཇུག།
དེ་ཡང་དཔེར་བརྗོད་ནི། མཁན། མཁྱེན། མཆན། མཐར། མཚན། མགར།
མགྱོགས། མཇལ། མདུན། མཛད། མངར། མཉམ། མནའ། ཞེས་པ་ལྟ་བུའོ།།
རྩ་བ་ལས། ཤིན་ཏུ་མོ་ནི་མ་ནིང་དང་། །མོ་དང་ཤིན་ཏུ་མོ་ཉིད་ལ་འོ། །ཞེས་སོ།།



358 བོད་ཀྱི་བརྡ་སྤྲོད་ནག་ཊིཀཿ
གོང་གསལ་གང་ལ་གང་འཇུག་གི་རྣམ་གཞག་བློ་འཛིན་བྱེད་བདེ ར་དམིགས་ནས་
དཀའ་གནད་གསལ་བའི་མེ་ལོང་གི་རྩ་བ་ནི། ཕོ་ཡིག་བ་ནི་ཀ་ཅ་ཏ། །ཙ་ག་ང་ཇ་
ཉ་ད་ན། །ཛ་ཞ་ཟ་ར་ཤ་སར་འཇུག །མ་ནིང་ག་ནི་ཅ་ཏ་ཙ། །ཉ་ད་ན་ཞ་ཟ་ཡ་ཤ།
སར་འཇུག་མ་ནིང་ད་ཡིག་ནི། །ཀ་པ་ག་བ་ང་མར་འཇུག །མོ་ཡིག་འ་ནི་ག་ཇ་ད།།
བ་ཛ་ཁ་ཆ་ཐ་ཕ་ཚར། །ཤིན་ཏུ་མོ་ཡི་མ་ཡིག་ནི། ཁ་ཆ་ཐ་ཚ་ག་ཇ་ད། །ཛ་ང་ཉ་ན་
རྣམས་ལ་འཇུག །ཅེས་སོ།། །
ཞར་བྱུང་མི་འཇུག་པ་བཤད་པ་ལ། ཕོ་ཡིག་བ་ནི། མིང་གཞིའི་མ་ནིང་ཁ་ཆ་
ཐ་ཕ་ཚ་ལྔ་དང་། རང་དང་སྡེ་པ་གཅིག་པའི་ཕོ་ཡིག་པ་དང་། མོ་ཡིག་བ་མ་གཉིས་
ཏེ་གསལ་བྱེད་བརྒྱད་ལ་མི་འཇུག་པ་རྩ་བས་དངོས་སུ་ཟིན་ཡོད། དེ་ཉིད་ལས།
ཕོ་ནི་མ་ནིང་ལ་མི་འཇུག །རང་གི་སྡེ་དང་ཕྲད་པ་ན། །ཕོ་ཡང་མོ་ལ་འཇུག་མི་
འགྱུར། །ཞེས་སོ། །ད་དུང་ཕོ་ཡིག་བ་མིང་གཞིའི་མོ་ཡིག་ཝ་འ་ཡ་ལ་བཞི་དང་།
མོ་གཤམ་ཧ་ཨ་གཉིས་ཏེ་གསལ་བྱེད་དྲུག་པོ་འདི་དག་ལ་མི་འཇུག་པ་ཡིན་ཡང་རྩ་
བས་དངོས་སུ་ཟིན་མེད། གོང་གསལ་བ་ཡིག་གི་འཇུག་ཡུལ་མིན་པའི་གསལ་བྱེད་
བཅུ་བཞི་ལས་བརྒྱད་དངོས་སུ་བསྟན་པས་ལྷག་མ་དྲུག་པོ་མི་འཇུག་པ་ཤུགས་ཀྱིས་
ཀྱང་གོ་མི་ནུས་ན་ངེས་པར་དུ་མི་འཇུག་པ་བཤད་པའི་སྐབས་འདིར་གཞུང་མ་ཚང་
བ་ལྟ་བུར་སྣང་།།
མོ་ཡིག་འ་ནི། མིང་གཞིའི་ཕོ་ཡིག་ཀ་ཅ་ཏ་པ་ཙ་སྟེ་ལྔ་དང་། རང་དང་
སྡེ་པ་གཅིག་པའི་མིང་གཞིའི་མོ་ཞ་ཟ་འ་ཡ་སྟེ ་གསལ་བྱེད་དགུ་ལ་མི་འཇུག་
པ་རྩ་བས་དངོས་སུ་ཟིན་ཡོད། དེ་ཉིད་ལས། མོ་ཡང་ཕོ་ལ་འཇུག་མི་འགྱུར།།
རང་གི་སྡེ་དང་ཕྲད་པ་ན། །མ་ནིང་མོ་ཡང་དེ་བཞིན་ནོ། །ཞེས་སོ། །ད་དུང་མོ་
ཡིག་འ་མིང་གཞིའི་མོ་ཡིག་ཝ་ཤ་ས་གསུམ་དང་། ཤིན་ཏུ་མོ་ཡིག་ང་ཉ་ན་མ་བཞི།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 359
མོ་གཤམ་ར་ལ་ཧ་ཨ་བཞི་སྟེ་གསལ་བྱེད་བཅུ་གཅིག་པོ་འདི་དག་ལ་མི་འཇུག་པ་
ཡིན་ཡང་རྩ་བས་དངོས་སུ་ཟིན་མེད། གོང་གསལ་སྔོན་འཇུག་མོ་འ་ཡིག་གི་འཇུག་
ཡུལ་མིན་པའི་གསལ་བྱེད་ཉི་ཤུ་ལས་དགུ་དངོས་སུ་བསྟན་པས་ལྷག་མ་བཅུ་གཅིག་
མི་འཇུག་པ་ཤུགས་ཀྱིས་ཀྱང་གོ་མི་ནུས་ན་ངེས་པར་དུ་མི་འཇུག་པ་བཤད་པའི་
སྐབས་འདིར་ཡང་གཞུང་ཆ་མ་ཚང་བ་ལྟ་བུར་སྣང་།། །
ཤིན་ཏུ་མོ་མ་ཡིག་ནི། མིང་གཞིའི་ཕོ་ཡི ག་ཀ་ཅ་ཏ་པ་ཙ་སྟེ ་ལྔ་དང་།
རང་དང་སྡེ ་པ་གཅི ག་པའི་མིང་གཞིའི་མ་ནི ང་ཕ་དང་མོ་ཡི ག་བ་མ་བཅས་
གསུམ་སྟེ ་གསལ་བྱེད་བརྒྱད་ལ་མི་འཇུག་པ་གོང་གསལ་རྩ་བར་ཡོད་པའི་ཡང་
སྒྲས་ཤུགས་ཀྱིས་བསྟན་ཡོད། ད་དུང་སྔོ ན་འཇུག་གི་ཤིན་ཏུ་མོ་མིང་གཞིའི་
མོ་ཡིག་ཝ་ཞ་ཟ་འ་ཡ་ཤ་ས་དང་མིང་གཞིའི་མོ་གཤམ་ར་ལ་ཧ་ཨ་སྟེ ་གསལ་
བྱེད་བཅུ་གཅིག་ལ་མི་འཇུག་པ་ཡིན་ཡང་རྩ་བར་ཤུགས་ཀྱིས་ཀྱང་བསྟན་མེད།
གོང་གསལ་སྔོན་འཇུག་གི་ཤིན་ཏུ་མོའི་འཇུག་ཡུལ་མིན་པའི་གསལ་བྱེད་བཅུ་དགུ་
ལས་བརྒྱད་ཀྱི་མི་འཇུག་པ་རྩ་བར་ཤུགས་ཀྱིས་བསྟན་པས་ལྷག་མ་བཅུ་གཅིག་སྔོན་
འཇུག་འདི་ཡི་འཇུག་ཡུལ་མིན་པ་ཇི་ལྟར་རྟོགས་ནུས། དེས་ན་མི་འཇུག་པ་བཤད་
པའི་སྐབས་འདིར་གཞུང་ཆ་མ་ཚང་བ་ལྟ་བུར་སྣང་།།
མ་ནིང་ག་ཡིག་ནི། མིང་གཞིའི་མ་ནིང་ཁ་ཆ་ཐ་ཕ་ཚ་ལྔ་དང་། རང་དང་སྡེ་
པ་གཅིག་པའི་ཕོ་ཡིག་ཀ་དང་། མ་ནིང་ ག་ ཤིན་ཏུ་མོ་ ང་ བཅས་གསུམ་སྟེ་
གསལ་བྱེད་བརྒྱད་ལ་མི་འཇུག་པ་རྩ་བར་གསལ་ཞིང་། དེ་བཞིན་མ་ནིང་ད་ཡིག་ནི།
མིང་གཞིའི་མ་ནིང་ཁ་ཆ་ཐ་ཕ་ཚ་ལྔ་དང་། རང་དང་སྡེ་པ་གཅིག་པའི་ཕོ་ཡིག་ཏ།
མོ་ཡིག་ད། ཤིན་ཏུ་མོ་ན་གསུམ་གསལ་བྱེད་བརྒྱད་ལ་མི་འཇུག །དེ་ཡང་རྩ་བ་
ལས། མ་ནིང་རང་ལ་རང་མི་འཇུག །རང་གི་སྡེ་དང་འཕྲད་པ་ན། །མ་ནིང་མོ་



360 བོད་ཀྱི་བརྡ་སྤྲོད་ནག་ཊིཀ
ཡང་དེ་བཞིན་ནོ། །ཞེས་སོ། །ད་དུང་མ་ནིང་ག་ཡིག་མིང་གཞིའི་ཕོ་ཡིག་པ་དང་།
མོ་ཡིག་ཇ་བ་ཛ་ཝ་འ། ཤིན་ཏུ་མོ་མ། མོ་གཤམ་ར་ལ་ཧ་ཨ་བཅས་གསལ་བྱེད་བཅུ་
གཅིག་ལ་མི་འཇུག་པ་རྩ་བར་མ་གསལ་ཞིང་།།
མདོར་བསྡུས་ནས་བསྐྱར་བཤད་བྱས་ན་ཕོ་ཡིག་བ་ཡིག་གི་མི་འཇུག་པའི་
ཡུལ་གསལ་བྱེད་དྲུག་སྟེ ་མོ་ཡིག་ཝ་འ་ཡ་ལ་བཞི་དང་མོ་གཤམ་ཧ་ཨ་གཉིས།
དེ་བཞིན་མོ་ཡིག་འ་ཡིག་གི་མི་འཇུག་པའི་ཡུལ་གསལ་བྱེད་བཅུ་གཅིག་སྟེ་མོ་
ཡིག་ཝ་ཤ་ས་གསུམ། ཤིན་ཏུ་མོ་ཡིག་ང་ཉ་ན་མ་བཞི། མོ་གཤམ་ར་ལ་ཧ་ཨ་བཞི།
ཤིན་ཏུ་མོ་མ་ཡིག་གི་མི་འཇུག་པའི་ཡུལ་གསལ་བྱེད་བཅུ་གཅིག་སྟེ་མོ་ཡིག་ཝ་ཞ་
ཟ་འ་ཡ་ཤ་ས་བདུན་དང་། མོ་གཤམ་ར་ལ་ཧ་ཨ་བཞི། དེ་བཞིན་མ་ནིང་ག་ཡིག་གི་
མི་འཇུག་པའི་ཡུལ་གསལ་བྱེད་བཅུ་གཅིག་སྟེ་ཕོ་ཡིག་པ། མོ་ཡིག་ཇ་བ་ཛ་ཝ་འ་ལྔ།
ཤིན་ཏུ་མོ་མ། མོ་གཤམ་ར་ལ་ཧ་ཨ་བཞི། མ་ནིང་ད་ཡིག་གི་མི་འཇུག་པའི་ཡུལ་
གསལ་བྱེད་བཅུ་དྲུག་སྟེ། ཕོ་ཡིག་ཅ་དང་ཙ། མོ་ཡིག་ཇ་ཛ་ཝ་ཞ་ཟ་འ་ཡ་ཤ་ས་དགུ།
ཤིན་ཏུ་མོ་ཉ། མོ་གཤམ་ར་ལ་ཧ་ཨ་བཞི་བཅས་རྣམས་རྩ་བས་མ་ཟིན་པར་བརྟེན་
ཆད་པའི་སྐྱོན་དུ་སྣང་། མི་འཇུག་པ་ཡོངས་རྫོགས་མ་བཀོད་ན་ཆད་པའི་སྐྱོན་དུ་
མི་འགྱུར་ཡང་མི་འཇུག་པ་ཉི་ཚེ་བ་ཞིག་བཀོད་པས་མི་འཇུག་པ་གོང་དུ་བཤད་པ་
རྣམས་མི་འཇུག་པ་མིན་པར་མི་འགྱུར་བས་ཆད་པའི་སྐྱོན་ཁོ་ནར་ཟད་དོ། །འོ་ན་
ཡི་གེའི་སྦྱོར་བའི་འགྲེལ་པ་སྨྲ་བའི་རྒྱན་ཞེས་བྱ་བ་རུ།།
ཕོ་ཡིག་བ་ཡིག་གི་མི་འཇུག་པའི་ཡུལ་རྩ་བར་མ་གསལ་བ་གཅིག་དང་།
མོ་ཡིག་འ་ཡིག་གི་མི་འཇུག་པའི་ཡུལ་རྩ་བར་མ་གསལ་བ་བདུན་དང་། ཤིན་ཏུ་མོ་
མ་ཡིག་གི་མི་འཇུག་པའི་ཡུལ་རྩ་བར་མ་གསལ་བ་དྲུག་དང་། མ་ནིང་ག་ཡིག་གི་མི་
འཇུག་པའི་ཡུལ་དྲུག་དང་། མ་ནིང་ད་ཡིག་གི་མི་འཇུག་པའི་ཡུལ་རྩ་བར་མ་གསལ་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 361
བ་བཅུ་གཅིག་ཏུ་བཤད་པ་རྣམས་དང་མི་འགལ་ལམ་ཞེ་ན། བཤད་པར་བྱ་སྟེ་བགྲང་
རྩིས་བྱེད་སྟངས་མི་གཅིག་པ་ཙམ་ལས་དོན་ལ་འགལ་བ་ཏིལ་འབྲུ་ཙམ་ཡང་མེད།
སྨྲ་པའི་རྒྱན་དུ་གསལ་བྱེད་ཝ་ཧ་ཨ་འ་ལ་རྣམས་སྔོན་འཇུག་གི་གཏན་ནས་མི་འཇུག་
པའི་ཡི་གེ་ཡིན་པ་ཡི་གེའི་བཤད་པ་མཁས་པའི་ཁ་རྒྱན་གྱི་ལུང་དྲངས་ཏེ་དེ་དག་ལས་
ལོགས་སུ་མི་འཇུག་པའི་གྲངས་ཁོ་ནར་རྩིས་པར་གྲངས་དེ་ལྟར་གྱུར། དཔེར་ན།
ཕོ་ཡིག་བ་ཡི་མི་འཇུག་པའི་ཡི་གེ་དྲུག་སྟེ་ཝ་འ་ཡ་ལ་ཧ་ཨ་བཤད་པ་ལས་ཡ་གཅིག་
པུ་རྩིས་པས་དྲུག་གི་ས་ཆར་གཅིག་ཏུ་གྱུར་ཏོ། །དེ་བཞིན་ལྷག་མ་ཀུན་ལ་རིགས་
བསྒྲེ་བར་བྱའོ།།༤
དེ ས་ན། མ་ནིང་ག་ཡིག་གསལ་བྱེད་བཅུ་དགུ་ལ་མི་འཇུག་པ་ཡིན་ནའང་
བརྒྱད་ལ་མི་འཇུག་པ་རྩ་བར་གསལ་བ་ལས་ལྷག་མ་བཅུ་གཅིག་ལ་མི་འཇུག་པ་མ་
གསལ་བས་སྐབས་དོན་བཤད་པ་མ་ཚང་བ་ལྟ་བུར་སྣང་། དེ་བཞིན་མ་ནིང་ད་ཡིག་
ཀྱང་ད་དུང་ཕོ་ཡིག་ཅ་དང་ཙ། མོ་ཡིག་ཇ་ཛ་ཝ་ཞ་ཟ་འ་ཡ་ཤ་ས། ཤིན་ཏུ་མོ་ཉ།
མོ་གཤམ་ར་ལ་ཧ་ཨ་བཅས་ཏེ་གསལ་བྱེད་བཅུ་དྲུག་ལ་མི་འཇུག་པ་རྩ་བར་མ་
གསལ་ཞིང་། དེས་ན་མ་ནིང་ད་ཡིག་གསལ་བྱེད་ཉེར་བཞི་ལ་མི་འཇུག་ཀྱང་བརྒྱད་
ལ་མ་གཏོགས་མི་འཇུག་པ་མ་བཤད་ཅིང་ལྷག་མ་བཅུ་དྲུག་མི་འཇུག་པ་གོ་བར་མི་
ནུས་པས་སྐབས་དོན་བསྟན་བྱ་མ་ཚང་བ་ལྟ་བུར་སྣང་།།



362 བོད་ཀྱི་བརྡ་སྤྲོད་ནག་ཊིཀ
གཉིས་པ། སྔོན་འཇུག་གི་ཅི་ཕྱིར་འཇུག་པར་བཤད་པ།
བྱ་ཚིག་སྐོར་བཤད་པ།
-
-
༈ སྔོན་འཇུག་གི་ཅི་ཕྱིར་འཇུག་པའི་སྐབས་རྟགས་ཀྱི་འཇུག་པའི་གནད་དོན་གལ་
ཆེན་དུ་གྱུར་པའི་བྱ་ཚིག་གི་དབྱེ་བ་དང་། དེ་དག་གི་དུས་གསུམ་གྱི་རབ་དབྱེ།
དེ ་དག་གི་བེད་སྤྱོད་ལ་མཁོ་བའི་ཡུལ་ཡུལ་ཅན་ནམ། བདག་གཞན། ཡང་ན་
བྱེད་པ་པོ་དང་བྱ་བའི་ཡུལ། དེ་དང་འབྲེལ་བའི་བྱེད་པ་པོ་ལ་ཡོད་པའི་བྱ་བའམ་
བྱེད་ལས་གསལ་བྱེད་ཀྱི་སྒྲ་དང༌། བྱ་བའི་ཡུལ་ལ་ཡོད་པའི་བྱ་བའམ་བྱ་ལས་
གསལ་བྱེད་ཀྱི་སྒྲ །བྱ་བྱེད་ཀྱི་ཚིག་གྲོགས་དུས་གསུམ་གང་ལ་སྦྱོར་དགོས་མིན།
དངོས་པོ་བདག་དང་བྱེད་པ་པོའི་ཁྱད་པར། དངོས་པོ་གཞན་དང་བྱ་ཡུལ་གྱི་ཁྱད་
པར། བྱ་ཡུལ་དང་ལས་ཀྱི་ཁྱད་པར། བྱ་བྱེད་ལས་གསུམ་གྱི་ངོས་འཛིན། དེ་དག་
གི་དཔེར་བརྗོད་དང་བཅས་པ་བཤད་དགོས་པ་ཡིན།།
ཐོག་མར་བྱ་ཚིག་ཅེས་པ་འདི་དཔྱིས་ཕྱིན་པ་ཞིག་ཤེས་དགོས་པ་ཡིན། དེ་ཡང་
བྱ་ཚིག་ཅེས་པ་ནི་ལུས་ངག་ཡིད་གསུམ་གང་རུང་གི་སྒོ་ནས་དང་། ཡང་ན་འབྱུང་
བས་རྐྱེན་པས་ཕྱིའི་དངོས་པོར་གཡོ་བའི་ངང་ཚུལ་ཞིག་བྱུང་བ་དེ་ལ་ཟེར་བ་ཡིན།
འདི་དང་མིང་རྐྱང་གཉིས་མ་འཛོལ་བ་གལ་ཆེ། མིང་རྐྱང་རྣམས་ལ་ནི་གཡོ་བའི་
ངང་ཚུལ་ཞིག་མི་འབྱུང་བས་བྱ་ཚིག་མིན། དཔེར་ན། ས་ཆུ་མེ་རླུང་ལྟ་བུའོ།།
དེ ས་ན་མིང་རྐྱང་རྣམས་ལ་དུས་གསུམ་འཇོ ག་ཏུ་མེད། རྒྱུ་མཚན་དེ་བས་ན་
སྔོན་འཇུག་གི ་ཅི་ཕྱིར་འཇུག་པ་བཤད་པའི་སྐབས་གསེར་དང་སེར་གཉིས་ལས་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 363
གསེར་དང་པོར་སྔོན་འཇུག་ཐོབ་དགོས་པའི་རྒྱུ་མཚན་དང་སེར་གཉིས་པར་སྔོན་
འཇུག་ཐོབ་མི་དགོས་པའི་རྒྱུ་མཚན་ཤོད་ཀྱི་མེད་པ་དེ་གསལ་པོར་ཤེས་དགོས།
འདིར་བསྟན་བྱ་གཙོ་བོ་ནི་གཅོད་དང་བཅད། བསྒྲུབ་བྱ་དང་སྒྲུབ་བྱེད་ལྟ་བུའི་བྱ་
ཚིག་རྣམས་སུ་སྔོན་འཇུག་འགྱུར་སྟངས་དང་ཐོབ་མིན་སོགས་ཀྱི་རྣམ་གཞག་ཐོག་
རྩལ་དུ་བཏོན་ནས་བཤད་པ་བྱེད་དགོས་པ་ཡིན། དེས་ན་བྱ་ཚིག་ལ་རིགས་ཀྱི་སྒོ་
ནས་ཕྱེ་ན་བྱ་ཚིག་གང་ཞིག་ལ་བྱ་བ་འབྱུང་བའི་གནས་སྐབས་སུ་བྱེད་པ་པོ་གང་ཟག་
ཅིག་དང་དངོས་སུ་འབྲེལ་བ་ཞིག་དང་། གང་ཞིག་ལ་བྱ་བ་འབྱུང་བའི་གནས་སྐབས་
སུ་བྱེད་པ་པོ་གང་ཟག་ཅིག་དང་དངོས་སུ་མ་འབྲེལ་བ་ཞིག་བཅས་གཉིས་ཡོད།
དང་པོ་དེར་བྱེད་པ་པོ་གཞན་དང་དངོས་སུ་འབྲེལ་བའམ་བྱ་བྱེད་ཐ་དད་ཀྱང་ཟེར།
ཕྱི་མ་དེ ར་བྱེད་པ་པོ་གཞན་དང་དངོས་སུ་མ་འབྲེལ་བའམ་བྱ་བྱེད་ཐ་མི་དད་ཀྱང་
ཟེར། འོན་ཀྱང་དུས་ཕྱིས་སློབ་དཔོན་ཆེན་པོ་ཐུབ་བསྟན་མཆོག་སྒྲུབ་ལྟར་ན། །
བྱ་བྱེད་ཐ་དད་དང་བྱེད་པ་པོ་ལ་ཡོད་པའི་བྱ་བ་གཉིས་དོན་གཅིག་དང་།
བྱ་བྱེད་ཐ་མི་དད་པ་དང་བྱ་བའི་ཡུལ་ལ་ཡོད་པའི་བྱ་བ་གཉིས་དོན་
གཅིག།༥
ཅེས་གསལ། གོང་གསལ་བྱ་ཚིག་རིགས་མི་འདྲ་བ་གང་ཞིག་ཡིན་རུང་གཉིས་ཀར་
དུས་གསུམ་བཤད་དུ་ཡོད་ཀྱང་བྱེད་པ་པོ་དང་བྱ་བའི་ཡུལ། དངོས་པོ་བདག་དང་
གཞན་གྱི་དབྱེ་བ་ནི་དང་པོ་ཁོ་ན་ལ་ཡོད་ཀྱི་ཕྱི་མ་ལ་ནི་མེད་པའོ།།
བྱ་ཚིག་འདེབས་དང་འདོགས། སྒྲུབ་དང་སྒྱུར། གཅོད་དང་གསོད། གཟིགས་
དང་མཆོད་ལྟ་བུ་འབྱུང་བའི་གནས་སྐབས་སུ་གདབ་བྱའི་ས་བོན་དང་། གདགས་
བྱའི་མིང་། བསྒྲུབ་བྱའི་ལྷ། བསྒྱུར་བྱའི་དཔེ་ཆ། གཅད་བྱའི་ཤིང་། གསད་བྱའི་



364 བོད་ཀྱི་བརྡ་སྤྲོད་ནག་ཊིཀ
ལུག །གཟིགས་བྱའི་བརྙན་འཕྲིན། མཆོད་བྱའི་ལྷ་རྣམས་ལས་གཞན་པའི་བྱེད་
པ་པོ་གོ་རིམ་བཞིན་དུ་ས་བོན་འདེབས་པ་པོ། མིང་འདོགས་པ་པོ། ལྷ་སྒྲུབ་པ་པོ།
དཔེ་ཆ་སྒྱུར་བ་པོ། ཤིང་གཅོད་པ་པོ། ལུག་གསོད་པ་པོ། བརྙན་འཕྲིན་གཟིགས་པ་
པོ༑ ལྷ་མཆོད་པ་པོ་ཞེས་བྱ་བའི་ཡུལ་ལས་གཞན་པའི་བྱེད་པ་པོ་ཞིག་དངོས་སུ་ཡོད་
པར་བརྟེ ན་བྱ་ཚིག་འདི་རིགས་ལ་བྱེད་པ་པོ་གཞན་དང་དངོས་སུ་འབྲེལ་བ་ཟེར།
དེ་ལས་ལྡོག་སྟེ་བྱ་ཚིག་འགྲུབ་དང་འགྱུར། འཆི་དང་ཆད་སོགས་ལ་བྱ་བ་འགྲུབ་
པའི་གནས་སྐབས་སུ་བྱ་བ་རང་ཉིད་འབྱུང་བ་ཙམ་ལས་དེ་ལས་གཞན་པའི་བྱེད་པ་
པོ་ཞིག་དངོས་སུ་མེད་པར་བརྟེན་བྱ་ཚིག་འདི་རིགས་ལ་བྱེད་པ་པོ་གཞན་དང་དངོས་
སུ་མ་འབྲེལ་བ་ཟེར་བ་ཡིན།།
དཔེར་ན། སྨོན་ལམ་གྲུབ་སོང་ལྟ་བུར་མཚོན་ན། སྔོན་གྱི་བསོད་ནསས་ཀྱི་
མཐུས་སྨོན་ལམ་ངང་གིས་གྲུབ་པ་ཙམ་ལས་སྨོན་ལམ་འགྲུབ་ཏུ་འཇུག་མཁན་བྱེད་
པ་པོ་གཞན་ཞིག་དངོས་སུ་མི་སྣང་། འོན་ཀྱང་དུས་གསུམ་གྱི་དབྱེ་བ་ནི་བྱ་ཚིག་
ཐམས་ཅད་ལ་ཁྱབ། དེས་ན་དང་ཐོག་བྱ་ཚིག་ངོས་འཛིན་དང་དེ་ཡི་དབྱེ་བའི་ངོས་
འཛིན་ལེགས་པར་ཤེས་ནས་དེ་དག་གི་དུས་གསུམ་ཤེས་པར་བྱེད་དགོས། དུས་
གསུམ་གྱི་དབྱེ་བ་མ་ཤེས་ན་བདག་གཞན་གྱི་ཁྱད་པར་ངོས་འཛིན་ཐུབ་ཐབས་མེད།
སློབ་དཔོན་ཆེན་པོ་ཐུབ་བསྟན་མཆོག་སྒྲུབ་ལྟར་ན། ང་མི་ཡིན། ཞེས་པའི་ང་འདི་
བྱེད་པ་པོར་ངོས་འཛིན་གནང་ཡོད། བྱེད་པ་པོའམ་གང་གི་སྐོར་འགྲེལ་བརྗོད་བྱེད་
ཀྱི་ཡོད་པ་དེ་ལ་དབྱིན་སྐད་ནང་ Subject ཟེར། རང་རེའི་སྲོལ་རྒྱུན་གྱི་བརྡ་
སྤྲོད་བཤད་པའི་དབང་དུ་བཏང་ན་ང་མི་ཡིན་ཞེས་པ་དེར་བྱ་ཚིག་མེད་པ་ལ་བརྟེན་
ནས་ང་དེ་ཉིད་བྱེད་པ་པོ་ཡིན་ཞེས་བརྗོད་ཐབས་མེད། འོན་ཀྱང་སློབ་དཔོན་ཆེན་
པོ་ཐུབ་བསྟན་མཆོག་སྒྲུབ་ལྟ་བུ་ལེགས་སྦྱར་དང་དབྱིན་སྐད་ལ་མཁྱེན་པ་རྒྱས་ཤིང་།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 365
བོད་ཀྱི་བརྡ་སྤྲོད་ཀྱི་སློབ་འཁྲིད་ཉམས་མྱོང་ལོ་མང་ཅན་ཞིག་ནས་སྲོལ་རྒྱུན་དང་མི་
མཐུན་པ་ཞིག་བཤད་དུས་འདི་ཉིད་སྲོལ་རྒྱུན་དང་མི་མཐུན་པ་ཙམ་རེད་འདུག་གམ།
ཡང་ན་བོད་ཀྱི་སྲོལ་རྒྱུན་བརྡ་སྤྲོད་དང་འགལ་བ་རེད་འདུག་ང་ཚོས་བརྟག་དགོས།
གསར་བཤད་ཡིན་པ་ལ་ནི་ཐེ་ཚོམ་སྤུ་ཙམ་མེད། སྲོལ་རྒྱུན་དང་ཐ་དད་ཡིན་ན་ཡང་
སྲོལ་རྒྱུན་དང་འགལ་གྱི་མི་འདུག་ན་ལེགས་བཤད་ཡིན་སྲིད་ཅིང་། སྲོལ་རྒྱུན་དང་
འགལ་གྱི་འདུག་ན་ནི་ཉེས་བཤད་ཀྱང་ཡིན་སྲིད། དེ་ལས་ལྡོག་པའང་ཡིན་ཆོག།
དེ ར་བརྟེན་འདི་སྐོར་ཅུང་ཟད་རྟོག་དཔྱོད་བྱས་ན།།
སྐྱེས་བུ་དམ་པ་དེས། ང་མི་ཡིན་ལྟ་བུའི་བརྗོད་པའི་ང་དེ་བྱེད་པ་པོ་ཡིན་
ཞེས་བཤད་པ་ནི་དགོངས་པ་ཅན་གྱི་གསུང་དུ་དོགས། ཅི་ཡིན་ཟེར་ན། ཁོང་
གི་སློ བ་ཕྲུག་ཕལ་ཆེ་བ་ནི་རྒྱ་གར་གྱི་དམག་དཔོན་སློ བ་གཉེ ར་བ་ཡིན་ཅིང་།
དེ ་དག་ལ་བོད་སྐད་སློ བ་འཁྲིད་གནང་བའི་སྐབས་རྒྱུན་སྤྱོད་སྐད་ཡིག་ནི་ཧིནྡྲི་
དང་དབྱིན་སྐད་རེད། དེར་བརྟེན་བོད་སྐད་སློབ་འཁྲིད་གནང་བའི་སྐབས་སུའང་
དབྱིན་ཇིའི་བརྡ་སྤྲོད་དང་བསྟུན་ཏེ་བཤད་པ་བྱས་པ་ཡིན་ན་གོ་བདེ་བའི་ཁྱད་ཆོས་
ཡོད་པར་གཟིགས་ཏེ། དབྱིན་སྐད་དུ་ང་མི་ཡིན་ཟེར་བའི་ང་སྒྲ་དེར་ subject
ཟེར་གྱི་ཡོད་པ་དེར་བོད་སྐད་དུ་བྱེད་པ་པོ་ཞེས་བཤད་པ་ཙམ་ལས་བྱེད་པ་པོ་མཚན་
ཉིད་པ་མིན། གང་ཡིན་ཟེར་ན་དབྱིན་སྐད་ཀྱི་བརྗོད་པ་མཆིས་སོ་ཅོག་སྡེ་ཚན་
གཉིས་སུ་འབྱེད་ཀྱི་ཡོད་ཅིང་། དང་པོ་དེ་ནི་གང་གི་སྐོར་བཤད་ས་དང་། གཉིས་
པ་དེ་ནི་དེ་སྐོར་གང་བཤད་པ་དེ་ཡིན། གང་གི་སྐོར་བཤད་ས་དེར་ subject
དང་དེ་སྐོར་གང་བཤད་པ་དེར་ predicate ཟེ ར་རོ། །དེར་བརྟེན་ཁོང་གིས་ང་
མི་ཡིན་ཞེས་བརྗོད་སྐབས་ང་ནི་གང་གི་སྐོར་ཏེ་བཤད་པ་བྱེད་ས་དེ་དང་། མི་ཡིན་
ཞེས་པ་ནི་གང་གི་སྐོར་བཤད་པ་དེ་ཡིན་ནོ།། subject ལ་བོད་བརྡ་དོད་ཐུབ་ཅིག་



366 བོད་ཀྱི་བརྡ་སྤྲོད་ནག་ཊིཀཿ
མ་རྙེད་དེ་རེ་ཞིག་བྱེད་པ་པོ་ཞེས་བརྗོད་པ་མིན་ནམ་སྙམ། གླང་རི་ཐུབ་བསྟན་སྦྱིན་
པ་ལགས་ཀྱི་བརྡ་སྤྲོད་སྨྲ་སྒོའི་ལྡེ་མིག་ཏུ་གོང་དུ་བཤད་པའི་བྱེད་པ་པོར་ཁྱད་གཞི་
དང་དེ་རྗེས་ཀྱི་ཚིག་སྒྲུབ་ལྷག་མ་དེར་ཁྱད་ཆོས་ཞེས་བཀོད་པ་དེ་ཉིད་གོང་གི་རབ་
བྱེད་ཅིག་ཏུ་བཤད་ཚར་བས་དྲན་གསོའི་ཆེད་དུ་འདིར་ཡང་བཤད་པར་ཐལ།། །
གལ་ཏེ་དེ་ལྟར་ཡིན་པའི་དབང་དུ་བཏང་ན་བོད་ཀྱི་བརྡ་སྤྲོད་ལ་བཤད་པ་བྱེད་
སྐབས་རྩ་བའི་དགོངས་པ་བཞེས་ས་དེ་བོད་ཀྱི་སྐད་ཡིག་གི་འགྲོ་སྟངས་ལ་དགོངས་
པ་དཔྱིས་ཕྱིན་པ་ཞིག་བཞེས་དགོས་པ་མ་གཏོགས་སྐད་ཡིག་གཞན་གྱི་འགྲོ་སྟངས་
ལ་གཞི་བཅོལ་ནས་བཤད་པ་དེ་རིགས་ཁག་ཅིག་འགྲིགས་པའི་དབང་དུ་བཏང་ནའང་
ཁག་ཅིག་འགྲིགས་ཐབས་མེད་པ་དེ་འདྲ་ཡོད། དེས་ན་འདིར་ང་ལ་བྱེད་པ་པོ་ཞེས་
པ་དེ་མཚན་ཉིད་པར་གོ་ན་ནི་མི་འགྲིགས་ཤིང་། སྒྲའི་བརྗོད་རིགས་ཀྱི་སྒོ་ནས་སམ་
བྱེད་པ་པོ་བཏགས་པ་བ་ཡིན་ཟེར་ན་ནི་དམིགས་བསལ་ཡིན།།
འདི་ན་བཤད་པའི་བྱེད་པ་པོ་དེ་འཐད་མི་འཐད་ཀྱི་དགག་བཞག་བྱེད་སྐབས་ང་
ཚོས་སྐད་ཡིག་གཉིས་ཀྱི་འགྲོ་སྟངས་ལ་ངེས་པར་དུ་བསམ་བློ་གཏོང་དགོས་པ་ཡིན།
སྐད་ཡིག་གཉིས་ཀའི་འགྲོ་སྟངས་དེ་ཡག་པོ་ཞིག་ཤེས་རྗེས་དེ་གཉིས་ལ་ཐུན་མོང་
གི་ཆ་གང་ཞིག་ཡོད་པ་དེར་མནོ་བསམ་གཏང་དགོས། སྐབས་མང་པོར་བཤད་པ་
གང་ཞིག་སྐད་ཡིག་རང་རང་གི་སྐད་དུ་བཤད་པ་ཚུལ་བཞིན་དུ་བྱ་རྒྱུ་ཡོད་པས་
མ་ཚད་སྐད་ཡིག་གཞན་གྱི་ནང་དུའང་བཤད་པ་དེ་ཉིད་བྱེད་དུ་རུང་བ་ཡོད་ཅིང་།
ཡང་སྐབས་འགར་སྐད་ཡིག་རང་རང་གི་ནང་དུ་ཚུལ་བཞིན་དུ་བྱ་རྒྱུ་ཡོད་
ཀྱང་སྐད་ཡིག་གཞན་གྱི་ནང་དུ་ཨུ་ཚུགས་ཀྱིས་སྦྱར་བ་ཡིན་ན་ཞྭ་དཔེ་ལྷམ་
འགེབས་ལྟ་བུར་འགྱུར་བ་ཡིན། སྔོན་གྱི་བརྡ་སྤྲོད་སྨྲ་བ་མང་པོས་ཀྱང་རྣམ་དབྱེ་
གཉིས་པ་དང་བཞི་པ། དེ་བཞིན་དཔེར་བརྗོད་བྱེ་བྲག་པ་ཞིག་རྣམ་དབྱེ་བདུན་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 367
པ་ཡིན་མིན་གྱི་རྩོད་པ་དེའི་འགག་རྩ་ནི་གོང་དུ་བཤད་པའི་དགོངས་པ་བཞེས་
སྟངས་དེ ར་རག་ལས་པ་ཡིན། ཁ་ཅིག་གིས་སངས་རྒྱས་ལ་ཕྱག་འཚལ་ལོ།།
ཞེས་པ་དེ་ཉིད་རྣམ་དབྱེ་བཞི་པར་འདོད་ཅིང་། རང་ལུགས་སུ་འདི་ཉིད་རྣམ་དབྱེ་
གཉིས་པར་འདོད་པའི་རྒྱུ་མཚན་གྱི་མནོ་བསམ་གཏོང་ས་ནི་གོང་དུ་བཤད་པ་དེ་
ཉིད་ལས་མ་འདས། དེ་ཡང་། རང་ལུགས་སུ། སངས་རྒྱས་ལ་ཕྱག་འཚལ་ལོ།།
ཞེས་པ་དེ ར་བྱ་བའི་ཡུལ་ལ་བྱ་བ་བྱེད་པ་ཙམ་བཤད་པ་ལས་བྱ་བ་དེ་ཉིད་ཕྱག་
ཡུལ་སངས་རྒྱས་ཀྱི་ཆེད་དུ་མིན་པས་གཉིས་པར་བཞེད། ཁ་ཅིག་གིས། སངས་
རྒྱས་ལ་ཕྱག་འཚལ་ལོ། །ཞེས་པའི་དཔེར་བརྗོད་དེ་ཉིད་བཞི་པ་ཡིན་ཞེས་བརྗོད་
ཀྱང་ཕྱག་འཚལ་བ་དེ ་ཉིད་ཕྱག་ཡུལ་སངས་རྒྱས་ཀྱི་ཆེ ད་དུ་མིན་པ་ལ་རྩོད་པ་
མེད། དེ ་ལྟ་ནའང་རྣམ་དབྱེ་བཞི་པ་ཡིན་ཞེས་ཅི་ཕྱིར་བཤད་པ་ཡིན་ཞེ་ན།
བཤད་པར་བྱ་སྟེ། ཁ་ཅིག་དེས་ལེགས་སྦྱར་གྱི་འགྲོ་སྟངས་མཁྱེན་གྱི་ཡོད་ཅིང་།
ལེགས་སྦྱར་གྱི་ནང་དུ་རྣམ་དབྱེ་རེ་རེ ར་རྐྱེ ན་ནམ་འཕྲད་བྱེ་བྲག་པ་རེ་རེ་སྟེ་
གཅིག་ཚིག་དང་ཉིས་ཚིག་མང་ཚིག་དང་སྒོ་བསྟུན་ནས་སྦྱར་དུས་བདུན་གསུམ་
ཉེར་གཅིག་ཡོད། བོད་སྐད་དུ་དེ་ལྟ ར་ཡོད་པའང་མིན་ལ་དགོས་པའང་མིན།
སངས་རྒྱས་ལ་ཕྱག་འཚལ་ལོ། །ཞེས་པ་དེ་ཉིད་ལེགས་སྦྱར་གྱི་སྐད་དུ་བསྒྱུར་བའི་
དབང་དུ་བཏང་ན་ངེས་པར་དེ ར་རྣམ་དབྱེ་བཞི་པའི་རྐྱེན་འཇུག་པ་ཐག་གིས་ཆོད།
རྒྱུ་མཚན་དེའི་དབང་གིས་ལེགས་སྦྱར་གྱི་སྒྲའི་འགྲོ་སྟངས་ལ་གཙིགས་ཆེར་
བཟུང་སྟེ་རྣམ་དབྱེ་བཞི་པ་ཡིན་ཞེས་བཤད་པ་ཡིན་པར་བདག་ཉིད་སེམས་སོ།།
འོན་ཀྱང་ཁ་ཅིག་གིས་སྐད་ཡིག་གཉིས་ཀྱི་བར་དུ་འབྲེལ་བ་ཆེན་པོ་ཡོད་ཀྱང་
འགྱུར་གྱི་གནས་སྐབས་སུ་སྐད་འགྱུར་བ་དང་ཆབས་ཅིག་རྣམ་དབྱེ་འགྱུར་གྱི་ཡོད་
པ་མ་ཚོར་བར་དེ་ལྟར་བཤད་པ་བྱེད་པ་ཡིན་ལས་ཆེ། དེ་ལྟར་མིན་ན་སངས་རྒྱས་



368 བོད་ཀྱི་བརྡ་སྤྲོད་ནག་ཊིཀ
ལ་ཕྱག་འཚལ་ལོ་ལ་སོགས་པ་རྣམ་དབྱེ་བཞི་པ་ཡིན་ཞེས་བརྗོད་མི་སྲིད་པ་ཡིན།
དེས་ན་སངས་རྒྱས་ལ་ཕྱག་འཚལ་ལོ་ཞེས་པ་དེ་རྣམ་དབྱེ་བཞི་པ་ཡིན་ཞེས་བཤད་
པ་ནི་གཡག་གི་རྭ་ཅོ་མི་སྡོད་བཞིན་དུ་ལུག་གི་མགོར་བསྒར་བ་རང་ཡིན།།
དུས་གསུམ་བཤད་པ།
༈ དུས་གསུམ་གྱི་དབྱེ་བ་ལ་རིགས་ཀྱི་སྒོ་ནས་དབྱེ་ན་དུས་གསུམ་གཟུགས་མི་
འགྱུར་བ་ཞེས་པ་གཅིག་དང་དུས་གསུམ་གཟུགས་འགྱུར་བ་ཞེས་པ་གཅིག་སྟེ་གཉིས་
ཡོད། དང་པོ་དེར་གཟུགས་མི་འགྱུར་བ་ཞེས་བརྗོད་དགོས་པའི་རྒྱུ་མཚན་ནི་དུས་
གསུམ་སྐུལ་ཚིག་དང་བཅས་པར་དག་ཆ་མི་འགྱུར་བའི་ཆ་ནས་བཞག་པ་ཡིན།
དཔེར་ན། མཆོད་ལྟ་བུ་ལ་མཚོན་ན་མཆོད་བྱ་མ་འོངས་པ་དང་། མཆོད་བྱེད་ད་
ལྟ་བ། མཆོད་ཟིན་འདས་པ། མཆོད་ཅིག་སྐུལ་ཚིག་ཡིན་པར་བརྟེན་གཟུགས་མི་
འགྱུར་བ་ཡིན་ནོ། །དེ་བཞིན་གཟིགས་དང་བསྟོད་དང་བསྔགས་ལ་སོགས་པའོ།།
གཉིས་པ་དུས་གསུམ་གཟུགས་འགྱུར་བ་ལ་དབྱེ་ན་སྤྱི་དང་བྱེ་བྲག་དང་
ཐོར་བུ་བ་བཅས་གསུམ་ཡོད། དང་པོ་དུས་གསུམ་སྤྱི་ནི་བྱ་ཚིག་གང་གི་དུས་
གསུམ་དུ་སྔོན་འཇུག་ག་ད་བ་འ་བཞི་ལས་མ་འོངས་པར་སྔོན་འཇུག་མ་ནིང་དང་།
ད་ལྟ་བར་སྔོ ན་འཇུག་མོ་འ་ཡིག །དུས་འདས་པར་སྔོ ན་འཇུག་ཕོ་བ་ཡིག་
སྐུལ་ཚིག་ཕལ་ཆེ ར་འཕུལ་མེད་རྣམས་ལ་དུས་གསུམ་སྤྱིའམ་སྤྱིར་བཏང་ཟེར། །
ངག་གི་ཕྲེང་བ་གཞན་ཞིག་གི་ལམ་ནས་བརྗོད་ན། དུས་གསུམ་གར་སྔོན་འཇུག་
ཐ་དད་ཅན་གྱི་བྱ་ཚིག་རྣམས་ལ་དུས་གསུམ་སྤྱིའམ་སྤྱིར་བཏང་ཟེར། དུས་གསུམ་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 369
སྤྱིའམ་སྤྱིར་བཏང་ལ་སྔོ ན་འཇུག་གི་ཤིན་ཏུ་མོ་མ་ཡིག་མི་འཇུག་པ་ཡིན་ནོ།།
དཔེར་ན། ས་བོན་གདབ་བྱ། འདེབས་བྱེད། བཏབ། ཐོབ་ཅིག །མིང་གདགས་བྱ།
འདོགས་བྱེད། བཏགས། ཐོགས་ཤིག །ས་སྟེང་དུ་གཞག་བྱ། འཇོག་བྱེད། བཞག།
ཞོག་ཅིག་ལྟ་བུའོ། །འདི་དག་ལ་སྤྱི་ཞེས་བརྗོད་དགོས་པའི་རྒྱུ་མཚན་ནི་སྤྱིར་བཏང་
དུས་གསུམ་ལ་སྔོན་འཇུག་གང་ཐོབ་ངེས་པ་མེད་པའི་ཆ་ནས་སྤྱི་ཞེས་འབོད་ཀྱང་
རུང་བར་སེམས།།
གཉིས་པ་དུས་གསུམ་བྱེ་བྲག་ནི། བྱ་ཚིག་གང་གི་དུས་གསུམ་ལས་འདས་མ་
འོངས་གཉིས་སུ་སྔོན་འཇུག་ཕོ་བ་ཡིག་དང་། ད་ལྟ་བར་འཕུལ་དང་ཡང་འཇུག་
མེད་པ་དང་། སྐུལ་ཚིག་འཕུལ་མེད་ཡང་འཇུག་ཅན་རྣམས་ནི་དུས་གསུམ་བྱེ་
བྲག་པ་ཟེ ར་བ་ཡིན། དུས་གསུམ་བྱེ་བྲག་པ་ལ་ཡང་སྔོ ན་འཇུག་གི་ཤིན་ཏུ་མོ་
མ་ཡིག་མི་འཇུག་པ་ཡིན་ནོ། །ངག་གི་ཕྲེང་བ་གཞན་ཞིག་གི་ལམ་ནས་བརྗོད་ན།
དུས་གསུམ་གང་གི་འཕུལ་ཡིག་བ་དང་ཡང་འཇུག་ཡོད་མེད་ཀྱི་ཆ་ནས་བཞག་པའི་
བྱ་ཚིག་རྣམས་ལ་བྱེ་བྲག་པ་ཟེར་བ་ཡིན། དཔེར་ན། བསྒྲུབས་དང་སྒྲུབ། བསྒྲུབ།
སྒྲུབས། བསྐོརད་དང་སྐོར། བསྐོར། སྐོརད། བསྒྱུརད་དང་སྒྱུར། བསྒྱུར།
སྒྱུརད་ལྟ་བུ་རྣམས་རིམ་བཞིན་འདས་དང་ད་ལྟ་བ། མ་འོངས་པ། སྐུལ་ཚིག་ཏུ་
འགྲོ་བ་ཡིན། སྤྱིར་བཏང་བྱ་ཚིག་གི་དུས་གསུམ་ལ་ངེས་པ་མེད་ཀྱང་བྱེ་བྲག་བྱ་
ཚིག་མགོ་ཅན་གྱི་རིགས་གཅིག་ལ་ཕལ་ཆེར་ངེས་གཟུང་ཡོད་པའི་དབང་གིས་བྱ་
ཚིག་འདི་རིགས་ལ་དུས་གསུམ་བྱེ་བྲག་གི་བྱ་ཚིག་ཅེས་འབོད་པ་ཡིན། དེ་ཡང་
དཀའ་གནད་གསལ་བའི་མེ་ལོང་ལས། འདས་ལ་བས་འཕུལ་ཡང་འཇུག་ཡོད།།
ད་ལྟ་བ་ལ་གཉིས་ཀ་མེད། །མ་འོངས་འཕུལ་ཡོད་ཡང་འཇུག་མེད། །སྐུལ་ཚིག་
འཕུལ་མེད་ཡང་འཇུག་ཡོད། །ཅེས་པ་འདི་དུས་གསུམ་བྱེ་བྲག་གི་རྩ་བ་ཡིན།།



370 བོད་ཀྱི་བརྡ་སྤྲོད་ནག་ཊིཀ
གསུམ་པ་ཐོར་བུ་བ་ནི། བྱ་ཚིག་གི་ངོ་བོ་དང་དབྱེ་བའི་རྣམ་གྲངས་ནི་མཐའ་
ཡས་པ་ཞིག་ཡོད་པར་བརྟེ ན་ཡོངས་སུ་རྫོགས་པའི་དུས་གསུམ་གྱི་དབྱེ་བའི་བྱེ་
བྲག་ཤེས་པ་དཀའ་བར་བརྟེན་སྔོན་གྱི་མཁས་པ་རྣམས་ཀྱིས་བྱ་ཚིག་ཐོར་བུ་རང་
ལྡོག་ལ་ཁྱད་ཆོས་འདི་ཡིན་ཞེས་གསལ་ཁ་མ་བཀོད་པར་གོང་བཤད་དུས་གསུམ་
གཟུགས་མི་འགྱུར་བ་དང་། སྤྱི་དང་བྱེ་བྲག་གང་རུང་མིན་པའི་བྱ་ཚིག་གི་རིགས་
ཅན་རྣམས་བྱ་ཚིག་ཐོར་བུ་བའི་སྡེ་ཚན་དུ་བཞག་པ་ཡིན། ཡང་ན། བྱ་ཚིག་གང་གི་
དུས་གསུམ་སྐུལ་ཚིག་དང་བཅས་པའི་འཕུལ་ཡིག་གཅིག་པ་ཡིན་པ་དང་། ཡང་ན།
ད་ལྟ་དང་མ་འོངས་པ་གཉིས་ཀྱི་འཕུལ་ཡིག་གཅིག་པ་ཡིན་པ་ཞིག་ལ་དུས་གསུམ་
ཐོར་བུ་བ་ཟེར་བ་ཡིན། ངག་གི་ཕྲེང་བ་གཞན་ཞིག་གི་ལམ་ནས་བརྗོད་ན། དཔེར་ན།
གཅད་བྱ་གཅོད་བྱེད་བཅད་ཆོད་ཅིག་དང་། གསད་བྱ་གསོད་བྱེད་བསད་སོད་ཅིག
འགྲུབ་བྱ། འགྲུབ་བྱེད། གྲུབ་ཅེས་པ་ལྟ་བུ་ཡིན། ད་ནི་དུས་གསུམ་གྱི་ངོ་སྤྲོད་བཤད་
ཟིན་ཏོ། །བྱ་བྱེད་ཐ་མི་དད་ཀྱི་བྱ་ཚིག་རྣམས་ལ་སྐུལ་ཚིག་མི་འཇུག་ཀྱང་སྨོན་ཚིག་
འཇུག་པ་ཡིན། དཔེར་ན། འདོད་དོན་འགྲུབ་པར་ཤོག་ལྟ་བུ་ཡིན།།
ད་ནི་ངག་གི་སྦྱོར་བ་གཅིག་གི་ནང་དུ་བྱ་ཚིག་དང་། དེའི་དབྱེ་བ། དེའི་
དུས་གསུམ་(ཡོད་ན་) སྐུལ་ཚིག་དང་བཅས་པ། བྱེད་པ་པོ་གཙོ་བོ་དང་ཕལ་པ།
བྱ་བའི་ཡུལ། བྱེད་པ་པོ་ལ་ཡོད་པའི་བྱ་བ། བྱ་བའི་ཡུལ་ལ་ཡོད་པའི་བྱ་བ་བཅས་
ཀྱི་ངོས་འཛིན་ཤེས་དགོས་པ་ཡིན།།
དུས་གསུམ་གཟུགས་མི་འགྱུར་བའི་དཔེར་བརྗོད་དུ། བརྒྱ་བྱིན་གྱིས་གཙུག་
ལག་ཁང་དུ་མེ་ཏོག་གིས་སངས་རྒྱས་མཆོད་པར་བྱེད་ལྟ་བུ་ལ་མཚོན་ན་བྱ་ཚིག་ནི་
མཆོད། དབྱེ་བ་ནི་དངོས་སུ་འབྲེལ་བ། དུས་གསུམ་ནི་མཆོད་བྱ་མཆོད་བྱེད་མཆོད་
ཟིན་མཆོད་ཅིག །བྱེད་པ་པོ་གཙོ་བོ་ནི་བརྒྱ་བྱིན་ནམ་མཆོད་པ་པོ། ཡང་ན་མཆོད་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 371
པ་པོ་བརྒྱ་བྱིན། བྱེད་པ་པོ་ཕལ་པ་ནི་མཆོད་བྱེད་ལག་པ། བྱ་བའི་ཡུལ་ནི་མེ་ཏོག་
གམ་མཆོད་བྱ། ཡང་ན་མཆོད་བྱའི་མེ་ཏོག །དེ་བཞིན་སངས་རྒྱས་སམ་མཆོད་ས།
བྱེད་པ་པོ་ལ་ཡོད་པའི་བྱ་བ་ནི་མཆོད་པར་བྱེད་དང་མཆོད་དོ། །མཆོད་བཞིན་པ།
མཆོད་ཀྱིན་འདུག །མཆོད་པའི་སྒང་རྣམས་ཡིན། འདིའི་གོ་དོན་ནི་བརྒྱ་བྱིན་གྱིས་
སངས་རྒྱས་ལ་མེ་ཏོག་འབུལ་བར་བྱེད་པའི་བྱེད་ལས་ལ་གོ་བ་ཡིན། བྱ་བའི་ཡུལ་
ལ་ཡོད་པའི་བྱ་བ་ནི་མཆོད་པར་བྱ་དང་མཆོད་དོ། །མཆོད་པར་འགྱུར་རྣམས་ཡིན།
འདིའི་གོ་དོན་ནི་སངས་རྒྱས་ཀྱིས་མེ་ཏོག་བཞེས་པའི་བྱ་བ་ལ་གོ་བ་ཡིན།།
དུས་གསུམ་སྤྱིའི་དཔེར་བརྗོད་དུ། ཞིང་པའི་ལག་པས་ཞིང་དུ་ས་བོན་འདེབས་
པར་བྱེད་ལྟ་བུ་ལ་མཚོན་ན་འདེབས་ནི་བྱ་ཚིག །རིགས་ནི་དངོས་སུ་འབྲེལ་བ།
དུས་གསུམ་ནི། གདབ་བྱ་འདེབས་བྱེད་བཏབ་ཐོབ་ཅིག །བྱེད་པ་པོ་གཙོ་བོ་ནི་
ཞིང་པའམ་འདེབས་པ་པོ། ཡང་ན་འདེབས་པ་པོ་ཞིང་པ། ཕལ་པ་ནི་ལག་པའམ་
འདེབས་བྱེད། ཡང་ན་འདེབས་བྱེད་ལག་པ། བྱ་བའི་ཡུལ་ནི་ས་བོན་ནམ་གདབ་བྱ།
ཡང་ན་གདབ་བྱའི་ས་བོན་ནམ་གདབ་པར་བྱ་བ། དེ་བཞིན་ཞིང་ངམ་གདབ་ས། བྱེད་
པ་པོ་ལ་ཡོད་པའི་བྱ་བ་ནི་འདེབས་པར་བྱེད་དང་འདེབས་སོ། །འདེབས་བཞིན་པ།
འདེབས་ཀྱིན་འདུག །འདེབས་པའི་སྒང་རྣམས་ཡིན། འདིའི་གོ་དོན་ནི་ཞིང་པས་
ས་བོན་འདེབས་པར་བྱེད་པའི་བྱེད་ལས་ལ་ཟེར། བྱ་བའི་ཡུལ་ལ་ཡོད་པའི་བྱ་བ་
ནི་གདབ་པར་བྱ་དང་གདབ་བོ། །གདབ་པར་འགྱུར་རྣམས་ཡིན། འདིའི་གོ་དོན་
ནི་ཞིང་གི་སྟེང་དུ་ས་བོན་སྨིན་པར་བྱ་བ་ལ་གོ་བ་ཡིན།། །
དུས་གསུམ་བྱེ་བྲག་གི་དཔེར་བརྗོད་ནི། དེ་བཞིན་གཤེགས་པས་གདུལ་བྱ་
རིགས་ཅན་གསུམ་ལ་བདག་རྐྱེ ན་རྣམ་མཁྱེན་ལ་བརྟེ ན་ནས་ཆོས་ཀྱི་འཁོ ར་ལོ་
བསྐོརད་ལྟ་བུ་ལ་མཚོན་ན་བྱ་ཚིག་ནི་བསྐོརད། རིགས་ནི་དངོས་སུ་འབྲེལ་བ།



372 བོད་ཀྱི་བརྡ་སྤྲོད་ནག་ཊིཀ
དུས་གསུམ་ནི། བསྐོར་བྱ་སྐོར་བྱེད་བསྐོརད་སྐོརད་ཅིག །བྱེད་པ་པོ་གཙོ
བོ་ནི་དེ་བཞིན་གཤེགས་པའམ་སྐོར་བ་པོ། ཡང་ན་སྐོར་བ་པོ་དེ་བཞིན་གཤེགས་པ་
ཕལ་པ་ནི་རྣམ་མཁྱེན་ནམ་སྐོར་བྱེད། ཡང་ན་སྐོར་བྱེད་རྣམ་མཁྱེན། བྱ་བའི་
ཡུལ་ནི་ཆོས་ཀྱི་འཁོར་ལོའམ་བསྐོར་བྱ། ཡང་ན་བསྐོར་བྱའི་ཆོས་ཀྱི་འཁོར་ལོ།།
དེ་བཞིན་གདུལ་བྱ་རིགས་ཅན་གསུམ་མམ་བསྐོར་ས། བྱེད་པ་པོ་ལ་ཡོད་པའི་བྱ་བ་
ནི་སྐོར་བར་བྱེད་དང་སྐོར་རོ། །སྐོར་བཞིན་པ། སྐོར་གྱིན་འདུག །སྐོར་བའི་སྒང་
རྣམས་ཡིན། འདིའི་གོ་དོན་ནི་སངས་རྒྱས་ཀྱིས་ཆོས་འཁོར་སྐོར་བར་བྱེད་པའི་
བྱེད་ལས་ལ་ཟེར། བྱ་བའི་ཡུལ་ལ་ཡོད་པའི་བྱ་བ་ནི་བསྐོར་བར་བྱ་དང་བསྐོར་རོ།།
བསྐོར་བར་འགྱུར་རྣམས་ཡིན། འདིའི་གོ་དོན་ནི་གདུལ་བྱའི་རྒྱུད་ལ་བྱིན་རླབས་
འཇུག་པ་ལ་གོ་བ་ཡིན།།
དུས་གསུམ་ཐོར་བུ་བའི་དཔེར་བརྗོད་ནི། བག་བྲོས་སྟ་རེས་ལྕང་རྭར་ཤིང་
གཅོད་པར་བྱེད་ལྟ་བུ་ལ་མཚོན་ན་བྱ་ཚིག་ནི་གཅོད། རིགས་ནི་བྱ་བྱེད་ཐ་དད།
དུས་གསུམ་ནི་གཅད་བྱ། གཅོད་བྱེད། བཅད། ཆོད་ཅིག །བྱེད་པ་པོ་གཙོ་བོ་
ནི་བག་བྲོའམ་གཅོད་པ་པོ། ཡང་ན་གཅོད་པ་པོ་བག་བྲོ། བྱེད་པ་པོ་ཕལ་པ་ནི་སྟ་
རེའམ་གཅོད་བྱེད། ཡང་ན་གཅོད་བྱེད་སྟ་རེ། བྱ་བའི་ཡུལ་ནི་ཤིང་ངམ་གཅད་བྱ།
ཡང་ན་གཅད་བྱའི་ཤིང་ངམ་གཅད་པར་བྱ་བ། དེ་བཞིན་ལྕང་རྭའམ་གཅད་ས།
ཡང་ན་གཅད་ས་ལྕང་རྭ། བྱེད་པ་པོ་ལ་ཡོད་པའི་བྱ་བ་ནི ་གཅོད་པར་བྱེད།
གཅོད་བཞིན་པ། གཅོད་ཀྱིན་འདུག །གཅོད་པའི་སྒང་། གཅོད་དོ་རྣམས་
ཡིན། འདིའི་གོ་དོན་ནི་བག་བྲོས་སྟ་རེ་འདེ གས་འཇོ ག་བྱེ ད་པ་དེ ་ལ་ཟེར།
བྱ་བའི་ཡུལ་ལ་ཡོད་པའི་བྱ་བ་ནི་གཅད་པར་བྱ། གཅད་པར་འགྱུར། གཅད་
དོ་ལྟ་བུ་རྣམས་ཡིན། འདིའི་གོ་དོན་ནི་ཤིང་དུམ་བུར་བཀས་པ་ལ་གོ །དོན་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 373
གྲུབ་ཀྱི་སྨོ ན་ལམ་འགྲུབ་པར་འགྱུར་ལྟ་བུ་ལ་མཚོན་ན། བྱ་ཚིག་ནི་འགྲུབ།
དུས་གསུམ་ནི་འགྲུབ་བྱ་འགྲུབ་བྱེད་གྲུབ། བྱ་ཚིག་འདི་རི གས་ལ་སྐུ ལ་ཚིག་
མེད་པ་དང་སྨོན་ཚིག་ཡོད་པར་གསུངས་སྲོལ་ཡོད་ཀྱང་ལེགས་པར་བརྟགས་
ཤིང་དཔྱད་ན་བྱ་ཚིག་འདི་རིགས་ལ་སེམས་ལྡན་དང་འབྲེལ་བ་ཁག་ཅིག་དང༌།
སེམས་མེད་བེམ་པོ་དང་འབྲེལ་བ་ཁག་ཅིག་ཡོད་པ་ལས་དང་པོ་དེར་སྨོན་ཚིག་དང་
སྐུལ་ཚིག་གཉིས་ཀ་ཡོད་པར་ཁས་ལེན་པ་ལ་དཀའ་ངལ་མེད། དཔེར་ན་དོན་གྲུབ་
ཀྱི་སྨོན་ལམ་འགྲུབ་པར་འགྱུར་བ་ལ་མཚོན་ན་འགྲུབ་པར་ཤོག་དང་འགྲུབ་པར་
གྱིས་ཤིག་ཅེས་བྲིས་ན་འཐད་པར་མི་སེམས་སམ། རིགས་ནི་དངོས་སུ་མ་འབྲེལ་བ།
སྨོན་ལམ་འགྲུབ་མཁན་དོན་གྲུབ་ཡིན་ཡང་དོན་གྲུབ་ལ་བྱེད་པ་པོའི་ཐ་སྙད་མི་
འཇུག་པ་ཡིན། འགྲུབ་བྱ་སྨོན་ལམ་ཡིན་ན་ཡང་འདི་ལ་བྱ་བའི་ཡུལ་གྱི་ཐ་སྙད་
མི་འཇུག་པ་ཡིན། དེས་ན་བྱ་ཚིག་འདི་རིགས་ལ་བྱེད་པ་པོ་དང་། བྱ་བའི་ཡུལ།
བྱེད་ལས་གསལ་བྱེད་ཀྱི་སྒྲ །བྱ་ལས་གསལ་བྱེད་ཀྱི་སྒྲ་བཅས་ཀྱི་ཐ་སྙད་རྣམས་
མི་འཇུག་པ་ཡིན་པ་བརྡ་སྤྲོད་སྨྲ་བ་རྣམས་ལ་མགྲིན་དབྱངས་གཅིག་གྱུར་ཡིན།
དུས་གསུམ་སྐོར་རྒྱས་པར་གཟིགས་འདོད་པ་རྣམས་ནས་འགོས་ཀྱིས་བརྩམས་
པའི་དུས་གསུམ་གྱི་རྣམ་བཞག་རྟགས་འཇུག་གི་གསང་མཛོད་འབྱེད་པའི་ལྡེ འུ་
མིག་༦དང་། དུས་གསུམ་རྣམ་བཞག་ཐོན་མིའི་དགོངས་གཏེར་༧ ཞེས་བྱ་བ།
དེ་བཞིན་ཨུ་ར་སློབ་དཔོན་ཚེ་དབང་བསོད་ནམས་ཀྱིས་བརྩམས་པའི་དུས་གསུམ་
རབ་གསལ་འོད་སྣང་གསར་པ་༨ ཞེས་བྱ་བ། དེ་བཞིན་འོད་ཟེར་ལགས་ཀྱིས་
བརྩམས་པའི་དུས་གསུམ་གྲངས་ཀྱི་རིགས་ལམ་ནས་གཏན་འབེབས་བྱས་པ་བཅས་
ལ་སློབ་གཉེར་གནང་གལ་ཆེ་བ་བཅས་སོ།།



374 བོད་ཀྱི་བརྡ་སྤྲོད་ནག་ཊིཀཿ
བདག་གཞན་བཤད་པ།
༈ ད་ནི་བདག་གཞན་ལ་འཇུག་པར་བྱ་སྟེ། དེ་ཡང་བདག་གཞན་ནི་བྱ་ཚིག་གང་
ཞིག་བྱེད་པ་པོ་གཞན་དང་དངོས་སུ་འབྲེལ་བའམ་བྱ་བྱེད་ཐ་དད་ཁོ་ན་ལ་འཇོག་པ་
ཡིན་གྱི། དངོས་སུ་མ་འབྲེལ་བའམ་བྱ་བྱེད་ཐ་མི་དད་པ་རྣམས་ལ་འཇོག་ཏུ་མེད།
དངོས་པོ་བདག་ནི་བྱ་བྱེད་ཐ་དད་ཀྱི་ད་ལྟ་བ་ཡིན་པའི་བྱེད་པ་པོ་དེ ་དང་བྱེད་པ། །
དེ་དང་འབྲེལ་བའི་ལས་སམ་བྱེད་ལས་གསལ་བྱེད་ཀྱི་སྒྲ་རྣམས་ཡིན། དངོས་པོ་
བདག་ལ་ད་ལྟ་བའི་དག་ཆ་ཡིན་པས་ཁྱབ། དངོས་པོ་གཞན་ཡིན་ན་མ་འོངས་པ་
ཡིན་པའི་བྱ་ཡུལ་དེ་དང་བྱ་བ་དེ་བརྩམ་ས། དེ་དང་འབྲེལ་བའི་ལས་སམ་བྱ་ལས་
གསལ་བྱེད་ཀྱི་སྒྲ་རྣམས་ཡིན། དངོས་པོ་གཞན་ལ་མ་འོངས་པའི་དག་ཆ་ཡིན་པས་
ཁྱབ་དཔེར་ན་མདོ་སྔགས་ཀྱིས་རིག་སྔགས་ཀྱིས་བྲག་ཕུག་ཏུ་འཇམ་དཔལ་དབྱངས་
སྒྲུབ་པར་བྱེད་ལྟ་བུ་ལ་མཚོན་ན། དངོས་པོ་བདག་ནི། སྒྲུབ་པ་པོ་དང་སྒྲུབ་བྱེད།
སྒྲུབ་པར་བྱེད། སྒྲུབ་བོ། །སྒྲུབ་བཞིན་པ་བཅས་ཡིན། དེ་དག་ལས་དང་པོ་ནི་བྱེད་པ་
པོ་གཙོ་བོ་དང་། གཉིས་པ་ནི་བྱེད་པ་པོ་ཕལ་པ། ལྷག་མ་གསུམ་ནི་བྱེད་ལས་གསལ་
བྱེད་ཀྱི་སྒྲ་ཡིན། དངོས་པོ་གཞན་ནི། བསྒྲུབ་བྱའམ་བསྒྲུབ་པར་བྱ་བ། བསྒྲུབ་ས།
བསྒྲུབ་པར་བྱ། བསྒྲུབ་བོ། །བསྒྲུབ་པར་འགྱུར་བཅས་རྣམས་ཡིན། དེ་དག་ལས་
དང་པོ་དང་གཉིས་པ་ནི་ལས་དང་བྱ་ཡུལ་གཅིག་ལྕོགས། གསུམ་པ་ནི་བྱ་ཡུལ་ཁོ་ན།
ལྷག་མ་གསུམ་ནི་བྱ་ལས་གསལ་བྱེད་ཀྱི་སྒྲ་ཡིན། མདོ་སྔགས་ཀྱིས་རིག་སྔགས་
ཀྱི ས་སྒྲུབ་ཕུག་ཏུ་འཇམ་དབྱངས་སྒྲུབ་ལྟ་བུ་ལ་མཚོན་ན་མདོ་སྔགས་དང་རིག་
སྔགས་བྱེད་པོ་གཙོ་ཕལ་དུ་འཇོག་ཀྱང་དངོས་པོ་བདག་ཏུ་མི་འཇོག། འཇམ་
དབྱངས་དང་སྒྲུབ་ཕུག་ལས་དང་བྱ་ཡུལ་དུ་འཇོག་ཀྱང་དངོས་པོ་གཞན་དུ་མི་འཇོག།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 375
འདི་འདྲའི་རྣམ་དབྱེ་ལ་རྟག་ཏུ་རྟོག་དཔྱོད་དགོས་པ་ཡིན། ཁ་ཅིག་གིས་དཀའ་
གནད་གསལ་བའི་མེ་ལོང་གི་ལུང་དྲངས་ཏེ་མདོ་སྔགས་དང་རིག་སྔགས་དངོས་
པོ་བདག་ཏུ་འཐད་པ་དང་། འཇམ་དཔལ་དབྱངས་དངོས་པོ་གཞན་དུ་འཐད་པ།
དེ་བཞིན་སྒྲུབ་བཞིན་པ་དངོས་པོ་བདག་ཏུ་མི་འཐད་པ་དང༌། བསྒྲུབ་པར་འགྱུར་
དང་བསྒྲུབ་ས་དངོས་པོ་གཞན་དུ་མི་འཐད་པར་ཤུགས་ཆེན་པོའི་ཐོག་ནས་དགག་
པ་བྱེད་སྲིད།། །
ཁ་ཅིག་དེ་ལ་བཤད་པར་བྱ་སྟེ། གཞུང་དེའི་རྩ་བར། ལས་གང་ཞིག་ལ་བྱེད་
པ་པོ། །གཞན་དང་དངོས་སུ་འབྲེལ་བ་ཡི། །དབང་དུ་བྱས་ནས་བྱེད་པོ་དང་།།
དེ་ཡི་བྱེད་པ་གཉིས་པོ་ནི། །དངོས་པོ་བདག་ཡིན་བྱ་ཡུལ་དང་། །བྱ་བ་གཉིས་པོ་
དངོས་པོ་གཞན། །ཞེས་གསུངས་པའི་དངོས་ཟིན་བྱེད་པ་པོ་དང་བྱེད་པ་གཉིས་པོ་ད་
ལྟ་བ་ཡིན་པ་དེ་ལ་གོ་དགོས་པ་ལས་མིང་རྐྱང་ཡིན་པ་དེ་ལ་གོ་བར་མི་བྱ་བ་དེ་དངུལ་
ཆུ་དབྱངས་ཅན་གྲུབ་པའི་རྡོ་རྗེའི་དགོངས་པ་རྨ་མེད་པ་དེ་ཡིན་པ་མཁྱེན་དགོས།
དེ་བཞིན་དེ ར་གསལ་བྱ་ཡུལ་དེ་ཡང་མ་འོངས་པ་ཡིན་པ་དེ་ལ་གོ་དགོས་པ་ལས་
བྱ་ཡུལ་མིང་རྐྱང་དེ་ལ་གོ་བར་མི་བྱའོ། །འོ་ན་འགྲེལ་པ་རི གས་ལམ་གསེར་གྱི་
ལྡེ འུ་མིག་ལས།
དེ་ལ་བྱེད་པོ་གཞན་དང་དངོས་སུ་འབྲེལ་བའི་དབང་དུ་བྱས་ནས་བྱེད་
པོ་གང་ཟག་དང་དེའི་བྱེ ད་པ་ནི་ཤིང་གཅོད་པ་ལྟ་བུར་མཚོན་ན་སྟ་
རེ་ཡིན་པས་དེ་གཉིས་ནི་བདག་གཞན་གཉིས་ཀྱི་ནང་ནས་བདག་ཡིན།
དེ ས་བསྒྲུབ་པར་བྱ་བའི་ཡུལ་གྱི་དངོས་པོ་དང་བྱ་བ་གཉིས་པོ་ནི་བདག་
གཞན་གཉིས་ཀྱི་ནང་ནས་གཞན་ཡིན། དེའི་བྱ་བའི་ཡུལ་གྱི་དངོས་པོ་
ནི་ཤིང་ཡིན།།༩



376 བོད་ཀྱི་བརྡ་སྤྲོད་ནག་ཊཾ ཀ
ཞེས་གསལ་བར་བཀོད་འདུག་པ་དེ་དང་མི་འགལ་ལམ་ཞེ་ན། དེ་དང་འགལ་བ་
བདེན་གྱི། འོན་ཀྱང་ཁོ་བོས་བཤད་པ་དེ་དག་རྩ་བ་དང་འགལ་བར་ཁས་མི་ལེན་
ནོ༑ །གང་ལགས་ཤེ་ན། རྩ་བར་དངོས་པོ་བདག་ཏུ་བྱེད་པ་པོ་དང་བྱེད་པ་ཙམ་
བཤད་པ་མ་གཏོགས་བྱེད་པོ་དེ་ཉིད་མིང་རྐྱང་ལ་གོ་དགོས་པ་མ་གསུངས་པ་དང་།
དེ་བཞིན་དངོས་པོ་གཞན་དེ་ཡང་བྱ་ཡུལ་དང་དེ་དང་འབྲེལ་བའི་ལས་ལ་བཤད་
པ་མ་གཏོགས་བྱ་ཡུལ་དེ་ཉིད་མིང་རྐྱང་ལ་གོ་བ་གཏན་ནས་བཤད་མེད། དེའི་རྒྱབ་
རྟེན་དུ་མུ་ཏིག་ཕྲེང་མཛེས་སུ་དངོས་པོ་བདག་ལ་ད་ལྟ་བ་ཡིན་དགོས་པར་གསུངས་
ཡོད་ན་མིང་རྐྱང་ལ་ད་ལྟ་བ་ཡིན་དགོས་པའི་ཁྱབ་པ་སུས་ཁས་ལེན་བྱེད་ནུས།
དེ་བཞིན་དངོས་པོ་གཞན་ལ་ཡང་མ་འོངས་པ་ཡིན་དགོས་པ་མ་གཏོགས་མིང་རྐྱང་
ལ་མ་འོངས་ཡིན་པས་ཁྱབ་པ་སུས་ཁས་ལེན་བྱེད་ནུས་ཏེ་མི་ནུས་སོ། །འོན་ཀྱང་
གསལ་པོར་མཁྱེན་དགོས་པ་ཞིག་ལ་མདོ་སྔགས་དང་རིག་སྔགས་དངོས་པོ་བདག་
མིན་པར་བཤད་པ་ལས་བྱེད་པོ་གཙོ་ཕལ་མིན་པ་བཤད་མེད། བྱེད་པོ་གཙོ་ཕལ་ལ་
བདག་ཡིན་པ་དང་མིན་པ་གཉིས་ཀར་ཡོད་པ་དཔལ་ཤཱཀྱ་མཆོག་ལྡན་གྱིས་ཆོས་ལ་
འཇུག་པའི་སྒོར་ཡང་གསུངས་ཡོད་དེ། དེ་ཉིད་ལས། བྱེད་པ་པོ་དང་བྱ་བ་གཉིས།།
བྱེད་པོ་བདག་དང་མིང་ཡིན་ཏེ། །བྱ་བ་གཞན་དང་དུས་གསུམ་པོ། །ཞེས་གསུངས་
པའི་ཕྱིར། གཞན་ཡང་མདོ་སྔགས་དང་རིག་སྔགས་གཉིས་པོ་གལ་ཏེ་དངོས་པོ་
བདག་ཡིན་པའི་དབང་དུ་བཏང་ན་ད་ལྟ་བ་ཡིན་དགོས་ཤིང་དེས་ན་དུས་གསུམ་གྱི་
ཁོངས་སུ་བསྡུ་དགོས་པ་ཡིན་ལ། འོན་ཀྱང་དེ་དག་ནི་དུས་གསུམ་གྱི་ཁོངས་སུ་མི་
བསྡུ་སྟེ་མིང་རྐྱང་ཡིན་པའི་ཕྱིར། དེ་ཡང་འགྲེལ་ཆེན་ལས། །
འགའ་ཞིག་གིས་མིང་རྐྱང་རྣམས་ཀྱང་འདི་སྐབས་སུ་དུས་གསུམ་གྱི་དབྱེ་
བའི་ཁོ ངས་སུ་སྡུད་པ་རྣམས་མཐོང་བ་(འདོད་ཚུལ་བསམ་པ་)མི་འཐད་དེ།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 377
སྐབས་འདི ར་དུས་གསུམ་གྱི་དབྱེ་བ་ནི་བྱེད་ལས་སམ་བྱ་ཚིག་གི་སྒོ་
ནས་འབྱེད་དགོས་ཤིང་། མིང་རྐྱང་ལ་བྱ་བྱེད་ཀྱི་ཐ་སྙད་མི་འཇུག་པས་
བྱ་བྱེད་མེད་པ་བྱ་བྱེད་ཅན་དུ་སྡུད་པ་ལས་མཚང་ཆེ་བ་ཅི་ཞིག་ཡོད།
ཁྱད་པར་མིང་རྐྱང་རྣམས་བདག་གཞན་གྱིས་ཟླས་ཕྱེ་བའི་བདག་ཡིན་
པར་བསམས་ནས་མ་ནིང་དང་མོའི་སྔོན་འཇུག་གི་འཇུག་པ་འཆད་པའི་
ཚེ་ག་ད་འའི་འཕུལ་ཅན་གྱི་མིང་རྐྱང་རྣམས་བདག་གི ་དཔེ ར་བརྗོད་
དུ་བཀོད་འདུག་པ་དེ་ལྟ་ན་ཕོ་ཡིག་བས་འཕུལ་ཅན་གྱི་མིང་རྐྱང་ཡང་
མང་པོ་ཡོད་ན་སློབ་དཔོན་ཐུ་མིས་ཕོ་ཡིག་བདག་སྒྲུབ་ལ་འཇུག་པར་མ་
གསུངས་པའི་རྒྱུ་མཚན་ཅི་ཡོད། སེམས་རྣལ་དུ་ཕབ་ནས་ལེགས་པར་
བསམ་དགོས་སོ།།༡༠
ཞེས་གསུངས་པ་ལས་ཤིན་ཏུ་གསལ་ལོ། །རིགས་པ་འདིས་རིགས་བསྒྲེ་བར་བྱས་
ཏེ་འཇམ་དཔལ་དབྱངས་དངོས་པོ་གཞན་མིན་པ་མཁྱེན་དགོས་ཏེ། དངོས་པོ་
གཞན་ཡིན་ན་མ་འོངས་པ་ཡིན་དགོས་པ་དང་། འཇམ་དཔལ་དབྱངས་ནི་མིང་རྐྱང་
ཡིན་པས་ན་མ་འོངས་པར་བཤད་དུ་མེད་པས་དངོས་པོ་གཞན་མིན་པ་ཆེས་གསལ།
དེ་བཞིན་མདོ་སྔགས་དང་རིག་སྔགས་ཀྱང་དངོས་པོ་བདག་མིན་པ་གོང་གསལ་
རིགས་པ་དེ་ཡིས་བསྒྲུབས།།
ཁ་ཅིག་གིས་དཀའ་གནད་གསལ་བའི་མེ་ལོང་གི་ལུང་། གཅོད་བཞིན་པ་དང་
དཀྲི་བཞིན་པ། །ཞེས་སོགས་ད་ལྟ་བསྒྲུབ་ཆེད་འཇུག །ཅེས་པ་དང་། དེའི་འགྲེལ་པ་
རིགས་ལམ་གསེར་གྱི་ལྡེའུ་མིག་གི་ལུང་། མ་ནིང་ག་ད་གཉིས་བྱེད་པ་པོ་གཞན་དང་
དངོས་སུ་འབྲེལ་བའི་བྱ་བ་བྱེད་བཞིན་པ་ད་ལྟ་བར་འཇུག་པ་ནི། གཅོད་བཞིན་པ།
གཅོད་ཀྱིན་འདུག་ཅེས་སོགས་བཀོད་དེ་དོན་དུ་དེ་དག་དངོས་པོ་བདག་མིན་པའི་ད་



378 བོད་ཀྱི་བརྡ་སྤྲོད་ནག་ཊིཀ
ལྟ་བའི་དཔེར་བརྗོད་དུ་ཆེས་གསལ་བར་བཤད་འདུག་ན་ཁྱེད་ཀྱིས་དེ་དག་བདག་གི་
དཔེར་བརྗོད་དུ་བཀོད་པ་ལ་རྒྱུ་མཚན་འཐད་ལྡན་ཅི་ཞིག་ཤོད་རྒྱུ་ཡོད་ཅེ་ན།། །
ཁ་ཅིག་དེ་ལ་བཤད་པར་བྱ་སྟེ། དངོས་པོ་བདག་གཞན་གང་དུ་འཇོག་པའི་
བྱ་ཚིག་ནི་བྱེད་པ་པོ་གཞན་དང་དངོས་སུ་འབྲེལ་བའི་བྱ་ཚིག་རྣམས་ཡིན་ཅིང་།
ཇི་ལྟར་འཇོག་པའི་ཚུལ་ནི་སྟོབས་མཚུངས་ཀྱི་སྒོ་ནས་ཡིན་པ་སི་དངུལ་དགོངས་
པ་མཐུན་པའི་ལེགས་བཤད་དེ་ཡིན། གཅོད་བཞིན་པ་དང་གཅད་པར་འགྱུར།
དེ་བཞིན་གཅད་ས་བཅས་དངོས་པོ་བདག་དང་གཞན་དུ་འཇོག་དགོས་པའི་རྒྱུ་མཚན་
ནི་དེ་དག་དངོས་སུ་འབྲེལ་བའི་བྱ་ཚིག་ཡིན་པ་དང་། དེ་དག་ལ་སྟོབས་མཚུངས་
འཇོག་ཏུ་ཡོད་པ་དང་། དེ་དག་ད་ལྟ་བ་དང་མ་འོངས་པ་གང་རུང་ཡིན་པ་དང་།
བྱེད་པོ་གང་ལ་བྱེད་དང་བྱ་ཡུལ་གསལ་བྱེད་བཅས་ཀྱི་སྒྲ་ཡིན། རང་གི་ལུགས་
སུ་གོང་དུ་བཤད་པའི་རྒྱུ་མཚན་བཞི་ཚང་གི་འདུག་ན་དེ་ཉིད་བདག་གཞན་གང་
རུང་ཡིན་པའི་ཁྱབ་པ་ཁས་ལེན་པ་ཡིན། འོ་ན་སྟོབས་མཚུངས་ཇི་ལྟར་ཡིན་ཞེ་ན།
སྔོན་ཆད་འགྲེལ་བྱེད་རྣམས་ཀྱིས་འདི་ཐད་མགོ་སྨོས་པ་ཙམ་ལས་དཔྱིས་ཕྱིན་པ་
ཞིག་གསུངས་མི་འདུག་པར་སྙམ། གོང་གི་དཔེར་བརྗོད་ལ་མཚོན་ན། སྒྲུབ་པ་
པོ་དང་བསྒྲུབ་པར་བྱ་བ་གཉིས་སྟོབས་མཚུངས། སྒྲུབ་བྱེད་དང་བསྒྲུབ་ས་གཉིས་
སྟོ བས་མཚུངས། སྒྲུབ་པར་བྱེད་དང་བསྒྲུབ་པར་བྱ་གཉིས་སྟོ བས་མཚུངས།
སྒྲུབ་བོ་དང་བསྒྲུབ་བོ་གཉིས་སྟོབས་མཚུངས། སྒྲུབ་བཞིན་པ་དང་བསྒྲུབ་པར་འགྱུར་
གཉིས་སྟོབས་མཚུངས་པ་ཡིན། འགྲེལ་པ་རིགས་ལམ་གསེར་གྱི་ལྡེ་མིག་ཏུ།
བྱ་བྱེད་ཀྱི་སྒྲ་ཤེད་མཚུངས་བདག་གཞན་གྱི་ཁོངས་སུ་བསྡུ་ཚུལ་ཇི་ལྟར་
ཡིན་སྙམ་ན། སྒྲུབ་པར་བྱེད་ཅེས་པའི་ཚིག་འདི་སྒྲུབ་པ་པོ་ཞེས་པ་དང་
ཤེད་མཚུངས་ཡིན་པས་བདག་གཞན་གཉིས་ཀྱི་ནང་ནས་བདག་གི་ཁོངས་སུ་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 379
བསྡུས། བསྒྲུབ་པར་བྱ་ཞེས་པ་འདི་བསྒྲུབ་བྱའི་ལྷ་ཞེས་པ་དང་ཤེད་མཚུངས་
ཡིན་པས་བདག་གཞན་གཉིས་ཀྱི་ནང་ནས་གཞན་གྱི་ཁོངས་སུ་བསྡུས།༡༡
ཞེས་གསལ། དེ་བཞིན་བྲ་ཏིའི་ཞལ་ལུང་པདྨ་དཀར་པོར་ཡང་འདི་ལྟར་བཀོད་
ཡོད་པ་དེ་ཉིད་ལས།
དེའི་ཞར་ལ་བདག་གཞན་དང་འབྲེལ་བའི་བྱ་བྱེད་ཀྱི་སྒྲ་ཕན་ཚུན་ཤེད་
མཚུངས་པ་སྟེ། བྱེད་པ་ད་ལྟ་བ་དང་དུས་ཀྱི་ད་ལྟ་བ་ཤེད་མཚུངས་དང་།
བྱ་འགྱུར་མ་འོངས་དང་། དུས་ཀྱི་མ་འོངས་པ་ཤེད་མཚུངས་རྣམས་ཀྱང་
བསྡུས་པ་ཡིན།༡༢
ཞེས་གསལ། གོང་གསལ་བཤད་པ་རྣམ་གཉིས་རིགས་པ་དང་མངོན་སུམ་གཉིས་
ཀར་འགལ་བ་ཞིག་ཏུ་སྣང་སྟེ། སྒྲུབ་པར་བྱེད་ཀྱི་སྟོ བས་མཚུངས་སུ་སྒྲུབ་པ་
པོ་བཞག་པ་དང་། བྱེད་པ་ད་ལྟ་བའི་སྟོབས་མཚུངས་སུ་དུས་ཀྱི་ད་ལྟ་བ་བཞག་
པ་ནི་ཆེས་མི་རི གས་ཏེ་བདག་གི་སྟོབས་མཚུངས་སུ་གཞན་ཞིག་འཇོག་དགོས་
པ་ལས་བདག་ཅིག་བཞག་པས་ག་ལ་རི གས། དེ་བཞིན་བསྒྲུབ་པར་བྱ་ཞེས་པའི་
སྟོབས་མཚུངས་སུ་བསྒྲུབ་བྱའི་ལྷ་བཞག་པ་དང་། བྱ་འགྱུར་མ་འོངས་པའི་སྟོབས་
མཚུངས་སུ་དུས་ཀྱི་མ་འོངས་པ་བཞག་པ་ཡང་ཆེས་མི་རིགས་ཏེ། གཞན་གྱི་སྟོབས་
མཚུངས་སུ་བདག་ཅིག་འཇོག་དགོས་པ་ལས་གཞན་ཞིག་བཞག་པས་ག་ལ་རིགས།
འདི ་ཉི ད་རི གས་པ་དང་འགལ་ལུགས་ནི་བདག་ནི་གཞན་ལ་ལྟོ ས་ནས་དང༌།
གཞན་ནི་བདག་ལ་ལྟོས་ནས་བཞག་པ་མ་གཏོགས་བདག་ནི་བདག་ལ་ལྟོས་ནས་དང་།
གཞན་ནི་གཞན་ལ་ལྟོ ས་ནས་མ་བཞག་པའི་ཕྱིར། འདི་ཉིད་མངོན་སུམ་དང་འགལ་
ལུགས་ནི། ལྗི ད་ཚད་འདེ གས་པའི་རྒྱ་མ་ལ་མར་ཀི་ལོ་གཅིག་འདེགས་དགོས་



380 བོད་ཀྱི་བརྡ་སྤྲོད་ནག་ཊིཀ
ཡོད་ན་ཀི་ལོའི་ལྗིད་ཚད་གཡས་གཡོན་གང་རུང་ཞིག་ཏུ་འཇོག་པ་དང་དེའི་ལྡོག་
ཕྱོགས་སུ་མར་དེ་འཇོག་པ་ལས་མར་དང་ཀི་ལོའི་ལྗིད་ཚད་གཉིས་ཀ་རྒྱ་མའི་གཡས་
གཡོན་གང་རུང་གཅིག་ཏུ་འཇོག་པ་ནི་མར་དང་ཀི་ལོའི་ལྗིད་ཚད་གཉིས་པོ་སྟོབས་
མཚུངས་འཇལ་ལུགས་མིན། དཔེ་འདི་བཞིན་བདག་གཞན་གཉིས་ཐད་ཕན་ཚུན་
སྟོབས་མཚུངས་འཆད་སྐབས་ཕྱོགས་ཕན་ཚུན་ཐ་དད་དུ་དགོས་པ་ལས་ཕྱོགས་
གཅིག་རང་དུ་བདག་གཞན་འཇོག་པ་ནི་མཚང་ཆེན་དུ་སྙམ།།
བྱ་བྱེད་ལས་གསུམ་བཤད་པ།
༈ ད་ནི་བྱ་བྱེད་ལས་གསུམ་བཤད་པར་བྱ་སྟེ། བྱ་བྱེད་ལས་གསུམ་ནི་གོང་གི་
བདག་གཞན་གྱི་དཔེར་བརྗོད་ཁོངས་ནས་འབྱིན་པར་བྱེད། དེ་ཡང་། བྱ་བྱེད་ལས་
གསུམ་ལས་བྱ་ཞེས་པ་དེ་བྱེད་ལས་གསལ་བྱེད་ཀྱི་སྒྲ་དང་བྱ་ལས་གསལ་བྱེད་ཀྱི་
སྒྲ་ལ་ཟེར་བ་ཡིན། དེས་ན་བྱ་ཞེས་པ་དེ ར་བདག་གཞན་གཉི་གར་འཇོག་ཏུ་ཡོད།
དེ་དག་ལས་བྱེད་ཅེས་པ་དེ་བདག་ཡིན་མཁན་གྱི་བྱེད་པ་པོ་གཙོ་ཕལ་ལ་གོ་བ་ཡིན།
དེས་ན་བྱེད་ཅེས་པ་དེ ར་བདག་ཁོ་ན་ལས་གཞན་འཇོག་ཏུ་མེད། དེ་དག་ལས་ལས་
ཞེས་པ་དེ་གཞན་ཡིན་པའི་ལས་སམ་བྱ་ཡུལ་དེར་གོ་བ་ཡིན། དེས་ན་ལས་ཞེས་པ་
དེར་གཞན་ཁོ་ན་ལས་བདག་ཏུ་འཇོག་ཏུ་མེད། གོང་གསལ་དཔེར་བརྗོད་དང་སྦྲགས་
ཏེ་ཞུས་ན། སྒྲུབ་པར་བྱེད་དང་བསྒྲུབ་པར་བྱ་ཞེས་པ་དེ་དག་བྱ་བྱེད་ལས་གསུམ་
ལས་བྱ་ཞེས་པ་དེ་ཡིན། སྒྲུབ་པ་པོ་དང་སྒྲུབ་བྱེད་གཉིས་བྱ་བྱེད་ལས་གསུམ་ལས་
བྱེད་ཅེས་པ་དེ་ཡིན། བསྒྲུབ་པར་བྱ་བའམ་བསྒྲུབ་བྱ་ཞེས་པ་དེ་གཉིས་བྱ་བྱེད་ལས་
གསུམ་ལས་ལས་ཞེས་པ་དེ་ཡིན་ནོ།།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 381
ས་བཅད་འདིའི་སྔ་ཕྱི་བར་གསུམ་དུ་བདག་ལ་ད་ལྟ་བ་ཡིན་པས་ཁྱབ་པ་དང་།
གཞན་ལ་མ་འོངས་པ་ཡིན་པས་ཁྱབ་པའི་གོ་དོན་ནི་བདག་ལ་ད་ལྟ་བའི་དག་ཆ་
འབྲི་དགོས་པ་དང་། གཞན་ལ་མ་འོངས་པའི་དག་ཆ་འབྲི་དགོས་པའི་གོ་དོན་ཡིན།
དེ ས་ན་བྱེད་ལས་གསལ་བྱེད་ཀྱི་སྒྲ་ལ་ད་ལྟ ་བའི་དག་ཆ་འབྲི་དགོས་པ་དང་།
བྱ་ལས་གསལ་བྱེད་ཀྱི་སྒྲ་ལ་མ་འོངས་པའི་དག་ཆ་འབྲི་དགོས་པའི་དོན་ཡང་སྐབས་
འདི ར་དུས་གསུམ་ལས་བྱ་བྱེད་ཐ་དད་སྐབས་ད་ལྟ་བ་དང་མ་འོངས་པ་ནམ་ཞིག་
འབྲི་དགོས་པའི་མན་ངག་ཅིག་སྟོན་པ་ལས་དོན་གྱི་ཆ་ནས་བདག་ཡིན་ན་ད་ལྟ་བ་
ཡིན་པའི་ཁྱབ་པ་ཁས་བླངས་ན་ཚིག་སྐྱོན་ཞུགས་ཤིང་། དེ་བཞིན་གཞན་ཡིན་ན་མ་
འོངས་པ་ཡིན་པའི་ཁྱབ་པ་ཁས་བླངས་ན་ཡང་ཚིག་སྐྱོན་ངེས་པར་དུ་ཞུགས་ཏེ་སྒྲུབ་
པ་པོ་མིང་ཡིན་པ་སྨོས་མེད། དེ་བཞིན་བསྒྲུབ་བྱ་ཡང་མིང་ཡིན་པ་སྨོས་མེད་རེད།
མིང་ལ་བྱ་ཚིག་བཞིན་དོན་གྱི་ཆ་ནས་འདས་མ་འོངས་སོགས་འཇོག་ཏུ་མེད།།
རྣམ་ཀུན་ང་ཚོས་བཤད་པ་བྱེད་པའི་སྐབས་བྱ་བ་བྱས་ཟིན་འདས་པ་དང༌།
བྱ་འགྱུར་མ་འོངས་པ་དང་། བྱེད་བཞིན་པ་ད་ལྟ་བ་ནི་དོན་གྱི་ཆ་ནས་བཤད་ཀྱི་
ཡོད་པས་དཀའ་རྒྱུ་རང་མི་འདུག་ཀྱང་། ཚིག་སྦྱོར་གྱི་ལག་ལེན་ནང་བྱ་བ་བྱས་ཟིན་
ཀྱང་འདས་པ་མ་བྲིས་པ་དང་། དེ་བཞིན་བྱ་བ་བྱེད་བཞིན་པའི་གནས་སྐབས་ལའང་
ད་ལྟ་བ་མ་བྲིས་པ། བྱ་བ་བྱ་འགྱུར་ཡིན་ཡང་མ་འོངས་པ་ལས་གཞན་པའི་དུས་
ནང་བྲིས་པ་ཆེས་ཤིན་ཏུ་མང་པོ་ཡོད། འདི་ཚོ་ནི་དཀའ་གནད་ངོ་མ་ཡིན་པས་མ་
ཚད་དུས་རབས་ཉི་ཤུའི་གོང་གི་བརྡ་སྤྲོད་ཀྱི་བཤད་པ་ཕལ་མོ་ཆེར་གླེ ང་སློང་ཙམ་
ཡང་བྱུང་མེད། འདི་སྐོར་བརྡ་སྤྲོད་རིག་པའི་དོན་འགྲེལ་ཕྱོགས་བསྒྲིགས་ཀྱི་ནང་
དུ་བཤད་པ་ཤིན་ཏུ་ལེགས་པོ་ཞིག་བཀོད་ཡོད་ན་དེ་ཉིད་ལེགས་བཤད་དུ་བསྔགས་
ཏེ་འདི ར་ལུང་འདྲེན་བྱའོ། །དེ་ཡང་དེ་ཉིད་ལས།



382 བོད་ཀྱི་བརྡ་སྤྲོད་ནག་ཊཾ ཀཿ
དེ་ཡང་སྔོན་ཆད་ཀྱི་རྟགས་འཇུག་འབྲེལ་བ་ཕལ་ཆེར་ཞིག་ཏུ་བཀོད་ཡོད་པའི་
བྱས་ཟིན་འདས་པ། བྱེད་བཞིན་ད་ལྟ་བ། བྱ་འགྱུར་མ་འོངས་པ་ཞེས་ཚིག་ཙམ་དང་།
བསྒྲུབས་ཟིན་སྒྲུབ་བཞིན་བསྒྲུབ་པར་བྱ། བཅད་ཟིན་གཅོད་བཞིན་གཅད་པར་བྱ་
སོགས་ལྟ་བུའི་དཔེ་བརྗོད་ཕྲེང་བས་མཚོན་པའི་དུས་གསུམ་གྱི་སྒྲའི་རྣམ་གཞག་
གམ། ཡིག་གཟུགས་གྲུབ་ཚུལ་ཙམ་གྱི་སྟེ ང་དུ་བྱ་ཚིག་གི་དུས་ཀྱི་རྣམ་གཞག་
དཔྱིས་ཕྱིན་པ་ཞིག་ཤེས་མི་ཐུབ་སྟེ། སྔ་འགྲེལ་དེ་རིགས་ལ་བཤད་པ་རགས་ཆེ་
བའི་སྐྱོན་ཡོད་པར་མ་ཟད། མ་ཁྱབ་མ་ངེས་མི་འདོམས་པའི་སྐྱོན་ཡང་ཡོད་དེ།
དཔེར་ན། འདས་ཚིག་ཡིན་ཀྱང་བྱ་བ་བྱས་ཟི ན་ཁོ་ན་སྟོན་པའི་ངེས་པ་མེད་དེ།
སློབ་ཁྲིད་ཀྱི་འགོ་བརྩམས་སོ་ཞེས་པའི་ཚིག་གི་བརྩམས་དེ་འདས་ཚིག་ཡིན་ཡང་།
སློབ་ཁྲིད་བྱས་ཟིན་པའམ་བྱས་ཚར་བའི་དོན་ག་ལ་ཡིན། ཚིག་འདིའི་བརྩམས་ཀྱི་
དོན་ནི་འདས་པ་མ་ཡིན་པར་ཐལ། ད་ལྟ་བ་ཡིན་པའི་ཕྱིར། དེ ར་ཐལ། སྐྱེས་ཟིན་
མ་འགགས་པའི་ད་ལྟ་བ་ཡིན་པའི་ཕྱིར། དེ ར་ཐལ། འགོ་བརྩམས་པའི་བྱ་བའི་
རྒྱུན་མ་འགགས་པའི་ད་ལྟ་བ་ཡིན་པའི་ཕྱིར། ཡང་། གྲོལ་སོང་། གྱུར་ཏོ་འདས་
ཚིག་ཡིན་ཡང་། སྡུག་བསྔལ་མཚོ་ལས་གྲོལ་གྱུར་ཅིག་ཅེས་པའི་ཚིག་གི་གྲོལ་དང་
གྱུར་ནི་དོན་གྱི་སྟེང་དུ་འདས་པ་ག་ལ་ཡིན། ཚིག་འདིའི་གྲོལ་གྱུར་གྱི་དོན་འདས་
པ་མ་ཡིན་པར་ཐལ། མ་འོངས་པ་ཡིན་པའི་ཕྱིར། དེ་མ་འོངས་པ་ཡིན་པར་ཐལ།
སྡུག་བསྔལ་མཚོ་ལས་གྲོལ་བར་སྨོན་པའི་དོན་དེ་མ་འོངས་པ་ཡིན་པའི་ཕྱིར་ཏེ།
ད་ལྟའི་མངོན་འགྱུར་ལ་སྨོ ན་མི་དགོས་ཤིང་། འདས་ནས་ཐལ་ཟིན་པ་ལ་སྨོན་
པའི་དགོས་པ་ཅི་ཡང་འགྲུབ་རྒྱུ་མེད་པའི་ཕྱིར་རོ། །ཡང་བྱེད་པའི་ལས་ནི་ད་ལྟ་
བ་ཡིན་ཟེར། དེས་ན་ཡི་གེ་འབྲི་རྒྱུ་ཡིན་ཞེས་པའི་ཚིག་གི་འབྲི་དེ་ཡང་ད་ལྟ་བ་
ཡིན་པར་ཐལ། བྱེད་ལས་ཀྱི་སྒྲ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 383
དེ་མ་འོངས་པ་ཡིན་པར་ཐལ། བྱེད་ལས་མ་འོངས་པ་སྟོན་པའི་སྒྲ་ཡིན་པའི་ཕྱིར།
ཡང་། རྒྱལ་པོ་རྫིང་བུར་འོངས་པའི་ཚེ་ཐམས་ཅད་ལོག་ནས་བཟུང་སྟེ། གསོད་པར་
བྱས་སོ།། （མདོ་མཛངས་བླུན་གྱི་ཚིག）ཞེས་པའི་ཚིག་གི་གསོད་དེ་ད་ལྟ་བ་ཡིན་པར་ཐལ།
བྱེད་ལས་ཀྱི་སྒྲ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་འདས་པ་ཡིན་
པའི་ཕྱིར། དེ་འདས་པ་ཡིན་པར་ཐལ། འདས་པ་སྟོན་པའི་ཚིག་གྲོགས་ཡོད་པའི་
ཕྱིར་ཏེ། ད་ལྟ་བ་དང་མ་འོངས་པ་ལ་ཚིག་གྲོགས་བྱས་སོ་མི་འཐོབ་པའི་ཕྱིར་རོ།།
ཡང་། བྱ་བའི་ལས་ནི་མ་འོངས་པ་ཞེས་ཟེར། དེས་ཁྱབ་ན། ཁོ་བོས་གསད་
པར་བྱ་བ་མ་ཡི ན་སྙམ་ནས་གཏང་གྱུར་ལ། (ལྷ་ལས་ཕུལ་བྱུང་གི་བསྟོད་འགྲེལ་གྱི་ཚིག）
ཞེས་པའི་ཚིག་གི་གཏང་དེ ་ཡང་མ་འོངས་པ་ཡིན་པར་ཐལ། བྱ་ལས་སྟོ ན་པའི་
སྒྲ་ཡིན་པའི་ཕྱིར། འདོད་མི་ནུས་ཏེ། དེ་འདས་པ་ཡིན་པའི་ཕྱིར། དེ་འདས་པ་
ཡིན་པར་ཐལ། འདས་པའི་ཚིག་གྲོགས་ཡོད་པའི་ཕྱིར་ཏེ། ད་ལྟ་བ་དང་མ་འོངས་
པ་ལ་གྱུར་ཅེས་པའི་ཚིག་གྲོགས་མི་འཐོབ་པའི་ཕྱིར་རོ། །ཡང་དེ ང་མི་ཉལ་བ་
དང་བརྩོན་པས་བསྒྲུབ་པ་ལྟར། སང་ཡང་དེ་ལྟར་བྱའོ།། (ལམ་རིམ་ཆེན་མོའི་ཚིག)
ཞེས་པའི་ཚིག་གི་བསྒྲུབ་དེ་མ་འོངས་པ་ཡིན་པར་ཐལ། བྱ་ལས་སྟོན་པའི་སྒྲ་ཡིན་
པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་ད་ལྟ་བ་ཡིན་པའི་ཕྱིར། དེར་ཐལ།
ཚིག་དེའི་དོན་ནི། དེང་མི་ཉལ་བར་བརྩོན་པ་བྱས་ནས་སྒྲུབ་ཀིན་ཡོད་པ་ལྟར།
ཞེས་པའི་ཚིག་དང་དོན་མཚུངས་པའི་ཕྱིར། འདི་ནི་ཕྱོགས་མཚོན་ཙམ་སྟེ་ཞིབ་ཏུ་
བརྟགས་ན་དེ་ལྟ་བུའི་སྐྱོན་ཆ་གང་ཡིན་སར་མཐོང་ངོ་།།༡༣
ཞེས་གསལ། གཞན་ཡང་གཞུང་དེ ར་དོན་གྱི་འདས་པ་ལ་དབྱེ་ན་བྱས་ཟིན་
གྲུབ་ཟིན་འདས་པ་དང་། ཞུགས་ཟིན་འདས་པ། འབྲས་བུ་ལ་དམིགས་པའི་འདས་པ།
རྒྱུ་བརྟག་པ་མཐའ་གཟུང་གི་འདས་པ། གོ་རིམ་གྱི་འདས་པ་བཅས་དང་། དོན་གྱི་ད་



384 བོད་ཀྱི་བརྡ་སྤྲོད་ནག་ཊིཀ
ལྟ་བ་ལ་དབྱེ་ན། བྱེད་བཞིན་པའི་ད་ལྟ་བ་དང་ལྟོས་འཇོག་གི་ད་ལྟ་བ། སྣང་གནས་
ཀྱི་ད་ལྟ་བ་བཅས་དང་། དོན་གྱི་མ་འོངས་པ་ལ་དབྱེ་ན་མ་སྐྱེ་བའི་མ་འོངས་པ་དང་།
འབྱུང་ངེས་པའི་བྱ་བ་མ་འོངས་པ་བཅས་ནི་དོར་ཞི་ལས་བྱུང་བའི་བྱ་ཚིག་གི་ལེགས་
བཤད་ཁག་ཅིག་ཡིན། འདི་སྐོར་དོར་ཞི་མཆོག་གིས་སྐད་ཡིག་གཞན་ནས་རིག་པ་
བླངས་ཏེ་བོད་སྐད་ཀྱི་བརྡ་སྤྲོད་དུ་འཇུག་པར་མཛད་པ་ནི་དངོས་འབྲེལ་བོད་ཀྱི་བརྡ་
སྤྲོད་སྤྱི་དང་། བྱེ་བྲག་ཏུ་བྱ་ཚིག་ཐད་རླབས་ཆེན་གྱི་ཁ་སྐོང་ཞིག་ཡིན།།
དེ ་བཞིན་དཀའ་འགྲེལ་ཐོན་མིའི་བཞད་པའི་སྒྲ་དབྱངས་སུ། འདས་པ་
གསལ་བྱེད་ཀྱི་ཚིགནསཚརཿ ཟི ན བྱསརྣམས་དང་། ད་ལྟ་གསལ་བྱེད་
ཀྱི ་ཚི གཀྱི ན གྱི ནབཞི ནབྱེ ད རྣམས་དང༌། མ་འོ ངས་གསལ་བྱེ ད་ཀྱི་
ཚིགདགོསཆེདའགྱུརབྱལ་སོགས་པ་རྣམས་ཡིན་ཅེས་བཤད་པ་ནི་ལག་ལེན་
དོན་སྦྱོར་གྱི་སྐབས་སུ་ཤིན་ཏུ་རྔོ་ཐོགས་པའི་མན་ངག་ཅིག་ཏུ་བསྔགས།།
དངུལ་ཆུ་དབྱངས་ཅན་གྲུབ་པའི་རྡོ་རྗེས་རང་གི་དཀའ་གནད་གསལ་བའི་མེ་
ལོང་དུ། འགྲོ་བ་པོ་དང་འགྲོ་བར་བྱེད། །ཅེས་སོགས་བདག་དོན་ཕལ་པ་དང་།།
ཞེས་པ་འདི་ནི་དེ་སྔ་སི་ཏུའི་འགྲེལ་ཆེན་དུ་གསལ་མེད་ཀྱང་རང་གི་ཉམས་ཞིབ་
ཀྱི་རྩལ་ལས་ཐོན་པ་ཞིག་ཡིན། འདི་སྐབས་འགྲོ་བྱ་འགྲོ་བྱེད་གཉིས་ཀར་བདག་
ཉིད་ལས་གཞན་པའི་གཞན་ཞིག་མེ ད་པར་བརྟེ ན་བདག་ཁོ་ནར་བཞག་ཡོད།
དེས་ན་འདི་རིགས་ལ་བདག་དོན་ཕལ་པ་ཞེས་བཏགས་སོ། །ད་དུང་ལས་དང་པོ་བ་
རྣམས་ལ་འགྲོ་བྱ་འགྲོ་བྱེད་ཀྱི་གོ་དོན་འགྲེལ་བཤད་དེ་ཙམ་གྱིས་གསལ་པོ་ཆགས་
ཀྱི་མི་འདུག་ན། རང་ངོས་ནས་གསལ་བཤད་ཅིག་ཞུས་ན། འགྲོ་བྱ་ནི་འགྲོ་རྒྱུ་དང་
འགྲོ་བྱེད་ནི་འགྲོ་བ་པོའི་རྐང་པ་ལ་གོ་དགོས་ཤིང་། དེས་ན་འགྲོ་བྱ་སྟེ་འགྲོ་རྒྱུ་དང་།
འགྲོ་བྱེད་རྐང་པ་གཉིས་པོ་འགྲོ་བ་པོ་ལས་ལོགས་ཤིག་མིན་པར་བརྟེན་འགྲོ་བྱ་འགྲོ་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 385
བྱེད་གཉིས་ཀར་བདག་དང་། དེ་དག་ལས་གཞན་པའི་སྟོབས་མཚུངས་ཤིག་འཇོག་
ཏུ་མེད་པར་བརྟེན་བདག་དོན་ཕལ་པར་གསུངས་པ་ཡིན། འགྲོ་བྱ་ཞེས་པ་འདི་འགྲོ་
ས་ལ་གོ་བ་ནི་འཁྲུལ་པ་ཡིན། དཔེར་ན་ཡི་གེ་གཏོང་བ་ལ་མཚོན་ན་གཏང་བྱ་ཞེས་
པ་འདི་ཡི་གེ་ལ་གོ་བ་ལས་གཏང་ས་ལ་མི་གོ་བ་བཞིན་ནོ། །གཏང་བྱའི་ཡི་གེ་དང་
གཏང་སའི་གནས་གཉིས་གཅིག་པ་མིན་པ་ཤིན་ཏུ་གོ་སླ།།
ཅི་ཕྱིར་འཇུག་གི་གྲུབ་དོན་བཤད་པ།
༈ མཐའ་བསྡོམས་སུ་ཞུ་རྒྱུར། གཤམ་གསལ་རྣམས་དཔྱིས་ཕྱིན་པ་རྒྱུ་མཚན་
དང་བཅས་ཏེ་རང་གི་བློ་ངོར་ནམ་ཞིག་ཆུབ་པ་ན་སྐྱེས་བུ་དེ ས་སུམ་རྟགས་གཉིས་
ལས་རྟགས་ཀྱི་འཇུག་པར་ཉམས་ཞིབ་བྱ་རྒྱུའི་ནུས་པ་དང་ལྡན་པར་ཁས་འཆེས་
ནུས་སོ།།
༡ བྱ་ཚིག་ལས་གྲུབ་པ་མ་ཡིན་པའི་མིང་རྐྱང་ས་ཆུ་མེ་རླུང་ལ་སོགས་པར་བདག་
གཞན་དུས་གསུམ་དང་བྱ་བྱེད་ལས་གསུམ་འཇོག་ཏུ་མེད། །
༢ བྱེད་པ་པོ་གཞན་དང་དངོས་སུ་མ་འབྲེལ་བའི་བྱ་ཚིག་ལ་བདག་གཞན་གཉིས་
དང་བྱ་བྱེད་ལས་གསུམ་འཇོག་ཏུ་མེད། །
༣ དངོས་པོ་བདག་ལ་ངེས་པར་དུ་ད་ལྟ་བའི་དག་ཆ་འབྲི་དགོས།
༤ དངོས་པོ་གཞན་ལ་ངེས་པར་དུ་མ་འོངས་པའི་དག་ཆ་འབྲི་དགོས།
༥ བྱེད་ལས་གསལ་བྱེད་ཀྱི་སྒྲ་ཡིན་ན་དངོས་པོ་བདག་ཡིན་དགོས།
༦ དངོས་པོ་བདག་ཡིན་ན་བྱེད་ལས་གསལ་བྱེད་ཀྱི་སྒྲ་ཡིན་མི་དགོས།



386 བོད་ཀྱི་བརྡ་སྤྲོད་ནག་ཊིཀ
༧ བྱ་ལས་གསལ་བྱེད་ཀྱི་སྒྲ་ཡིན་ན་དངོས་པོ་གཞན་ཡིན་དགོས།
༨ དངོས་པོ་གཞན་ཡིན་ན་བྱ་ལས་གསལ་བྱེད་ཀྱི་སྒྲ་ཡིན་མི་དགོས།
༩ མིང་རྐྱང་མིན་པའི་བྱེད་པ་པོ་རྣམས་དངོས་པོ་བདག་ཡིན།
༡༠ མིང་རྐྱང་མིན་པའི་བྱ་ཡུལ་རྣམས་དངོས་པོ་གཞན་ཡིན།
༡༡ བྱ་ཞེས་པ་དེ་བྱ་བ་མ་འོངས་པའི་ཚིག་གྲོགས་ཡིན།
༡༢ བྱེད་ཅེས་པ་དེ་བྱ་བ་ད་ལྟ་བའི་ཚིག་གྲོགས་ཡིན།
༡༣ མིང་རྐྱང་མིན་པའི་བྱེད་པའམ་བྱེད་པ་པོ་ཕལ་པ་དེ་ཡང་དངོས་པོ་བདག་ཡིན།
༡༤ བྱ་བྱེད་ལས་གསུམ་ལས་བྱ་བ་ལ་ནི་བྱེད་ལས་གསལ་བྱེད་ཀྱི་སྒྲ་དང་བྱ་ལས་
གསལ་བྱེད་ཀྱི་སྒྲ་བཅས་གཉིས་ཡོད། དེ་དག་ལས་དང་པོ་ནི་བདག་དང་གཉིས་
པ་ནི་གཞན་ཡིན།
༡༥ བྱ་བྱེད་ལས་གསུམ་ལས་བྱེད་ཅེས་པ་ནི་མིང་རྐྱང་མིན་པའི་བྱེད་པོ་གཙོ་ཕལ་
ལ་ཟེར། འདི་ནི་བདག་ཁོ་ན་ཡིན།
༡༦ བྱ་བྱེད་ལས་གསུམ་ལས་ལས་ཞེས་པ་ནི་མིང་རྐྱང་མིན་པའི་བྱ་ཡུལ་ལ་ཟེར།
འདི་ནི་གཞན་ཁོ་ན་ཡིན།
གོང་དུ་བཤད་པའི་བདག་གཞན་དང་དུས་གསུམ། བྱ་བྱེད་ལས་གསུམ་བཅས་
ཀྱི་འཇུག་པ་དཔྱིས་ཕྱིན་པ་ཞིག་ཤེས་པར་བྱེད་པ་ལ་དེ་དག་ནང་ཕན་ཚུན་གྱི་མུ་
གསུམ་མུ་བཞི་འགལ་བ་དོན་གཅིག་གང་ཡིན་གསལ་རྟོགས་བྱེད་དགོས་པ་གནད་
ཀྱི་དོན་པོར་སེམས།
དང་པོ། བདག་དང་བྱེད་པ་པོ་གཉིས་ལ་མུ་བཞི་ཡོད།
༡ བདག་ཡིན་ལ་བྱེད་པ་པོ་མ་ཡིན་པའི་མུ། དཔེར་ན། བྱེད་ལས་གསལ་བྱེད་
ཀྱི་སྒྲ་སྒྲུབ་པར་བྱེད་ལྟ་བུ།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 387
༢ བྱེད་པ་པོ་ཡིན་ལ་བདག་མ་ཡིན་པའི་མུ། དཔེར་ན། མིང་རྐྱང་བཀྲ་ཤིས་ལྟ་བུ།
༣ གཉིས་ཀ་ཡིན་པའི་མུ། དཔེར་ན། སྒྲུབ་པ་པོ་ལྟ་བུ། །
༤ གཉིས་ཀ་མ་ཡིན་པའི་མུ། དཔེར་ན། བསྒྲུབ་བྱ་ལྟ་བུའོ།།
གཉིས་པ། གཞན་དང་བྱ་ཡུལ་གཉིས་ལ་མུ་བཞི་ཡོད།
༡ གཞན་ཡིན་ལ་བྱ་ཡུལ་མ་ཡིན་པའི་མུ། དཔེར་ན། བྱ་ཡུལ་གསལ་བྱེད་ཀྱི་སྒྲ་
བསྒྲུབ་པར་བྱ་ལྟ་བུ།
༢ བྱ་ཡུལ་ཡིན་ལ་གཞན་མ་ཡིན་པའི་མུ། དཔེར་ན། བྱ་ཡུལ་མིང་རྐྱང་ལུག་
གསོད་པ་ལྟ་བུ་ལ་མཚོན་ན་ལུག་ལྟ་བུ།
༣ གཉིས་ཀ་ཡིན་པའི་མུ། དཔེར་ན། བསྒྲུབ་བྱ་ལྟ་བུ།
༤ གཉིས་ཀ་མ་ཡིན་པའི་མུ། དཔེར་ན། སྒྲུབ་པ་པོ་ལྟ་བུའོ།།
གསུམ་པ། བདག་དང་བྱེད་ལས་གསལ་བྱེད་ཀྱི་སྒྲ་གཉིས་ལ་མུ་གསུམ་ཡོད།
༡ བྱེད་ལས་གསལ་བྱེད་ཀྱི་སྒྲ་ཡིན་ན་བདག་ཡིན་པས་ཁྱབ། བདག་ཡིན་ན་བྱེད་
ལས་གསལ་བྱེད་ཀྱི་སྒྲ་ཡིན་པས་མ་ཁྱབ་པའི་མུ། དཔེར་ན། སྒྲུབ་པ་པོ་ལྟ་བུ།
༢ གཉིས་ཀ་ཡིན་པའི་མུ། དཔེར་ན། སྒྲུབ་པར་བྱེད་ལྟ་བུ།
༣ གཉིས་ཀ་མ་ཡིན་པའི་མུ། དཔེར་ན། བསྒྲུབ་བྱ་ལྟ་བུའོ།།
བཞི་པ། གཞན་དང་བྱ་བ་གསལ་བྱེད་ཀྱི་སྒྲ་གཉིས་ལ་མུ་གསུམ་ཡོད།
༡ བྱ་བ་གསལ་བྱེད་ཀྱི་སྒྲ་ཡིན་ན་གཞན་ཡིན་པས་ཁྱབ། གཞན་ཡིན་ན་བྱ་བ་གསལ་
བྱེད་ཀྱི་སྒྲ་ཡིན་པས་མ་ཁྱབ། དཔེར་ན། བསྒྲུབ་བྱ་ལྟ་བུ།



388 བོད་ཀྱི་བརྡ་སྤྲོད་ནག་ཊཾ ཀཿ
༢ གཉིས་ཀ་ཡིན་པའི་མུ། དཔེར་ན། བསྒྲུབ་པར་བྱ་ལྟ་བུ།
༣ གཉིས་ཀ་མ་ཡིན་པའི་མུ། དཔེར་ན། སྒྲུབ་པར་བྱེད་ལྟ་བུའོ།།
ལྔ་པ། བདག་དང་ད་ལྟ་བ་གཉིས་ལ་མུ་གསུམ་ཡོད།
༡ བདག་ཡིན་ན་ད་ལྟ་བ་ཡིན་པས་ཁྱབ། ད་ལྟ་བ་ཡིན་ན་བདག་ཡིན་པས་མ་ཁྱབ། །
དཔེར་ན། འགྱུར་བཞིན་པ་ལྟ་བུ། །
༢ གཉིས་ཀ་ཡིན་པའི་མུ། དཔེར་ན། སྒྱུར་བྱེད།
༣ གཉིས་ཀ་མ་ཡིན་པའི་མུ། དཔེར་ན། བསྒྱུརད་ལྟ་བུ།
དྲུག་པ། གཞན་དང་མ་འོངས་པ་གཉིས་ལ་མུ་གསུམ་ཡོད།
༡ གཞན་ཡིན་ན་མ་འོངས་པ་ཡིན་པས་ཁྱབ། མ་འོངས་པ་ཡིན་ན་གཞན་ཡིན་པས་
མ་ཁྱབ། དཔེར་ན། འགྲུབ་པར་འགྱུར་ལྟ་བུ།
༢ གཉིས་ཀ་ཡིན་པའི་མུ། དཔེར་ན། བསྒྲུབ་བྱ་ལྟ་བུ།
༣ གཉིས་ཀ་མ་ཡིན་པའི་མུ། དཔེར་ན། སྒྲུབ་བྱེད་ལྟ་བུའོ།།
བདུན་པ། བདག་དང་བྱ་བྱེད་ལས་གསུམ་གྱི་བྱ་བ་གཉིས་ལ་མུ་བཞི་ཡོད།
༡ བདག་ཡིན་ལ་བྱ་བྱེད་ལས་གསུམ་གྱི་བྱ་བ་མ་ཡིན་པའི་མུ། དཔེར་ན། སྒྲུབ་པ་
པོ་ལྟ་བུ།
༢ བྱ་བྱེད་ལས་གསུམ་གྱི་བྱ་བ་ཡིན་ལ་བདག་མ་ཡིན་པའི་མུ། དཔེར་ན། བསྒྲུབ་
པར་བྱ་ལྟ་བུ། །
༣ གཉིས་ཀ་ཡིན་པའི་མུ། དཔེར་ན། སྒྲུབ་པར་བྱེད་ལྟ་བུ།
༤ གཉིས་ཀ་མ་ཡིན་པའི་མུ། དཔེར་ན། བསྒྲུབ་བྱ་ལྟ་བུ།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 389
བརྒྱད་པ། བདག་དང་བྱ་བྱེད་ལས་གསུམ་གྱི་བྱེད་པོ་གཉིས་ལ་མུ་གསུམ་ཡོད།
༡ བྱ་བྱེད་ལས་གསུམ་གྱི་བྱེད་པོ་ཡིན་ན་བདག་ཡིན་པས་ཁྱབ། བདག་ཡིན་ན་བྱ་
བྱེད་ལས་གསུམ་གྱི་བྱེད་པོ་ཡིན་པས་མ་ཁྱབ། དཔེར་ན། སྒྲུབ་པར་བྱེད་ལྟ་བུ།
༢ གཉིས་ཀ་ཡིན་པའི་མུ། དཔེར་ན། སྒྲུབ་པ་པོ་ལྟ་བུ།
༣ གཉིས་ཀ་མ་ཡིན་པའི་མུ། དཔེར་ན། བསྒྲུབ་པར་བྱ་ལྟ་བུ།
དགུ་པ། གཞན་དང་བྱ་བྱེད་ལས་གསུམ་གྱི་བྱ་བ་གཉིས་ལ་མུ་བཞི་ཡོད།
༡ གཞན་ཡིན་ལ་བྱ་བྱེད་ལས་གསུམ་གྱི་བྱ་བ་མ་ཡིན་པའི་མུ། དཔེར་ན། བསྒྲུབ་
བྱ་ལྟ་བུ། །
༢ བྱ་བྱེད་ལས་གསུམ་གྱི་བྱ་བ་ཡིན་ལ་གཞན་མ་ཡིན་པའི་མུ། དཔེར་ན། སྒྲུབ་
པར་བྱེད། །
༣ གཉིས་ཀ་ཡིན་པའི་མུ། དཔེར་ན། བསྒྲུབ་པར་བྱ་ལྟ་བུ།།
༤ གཉིས་ཀ་མ་ཡིན་པའི་མུ། དཔེར་ན། བསྒྲུབས་ལྟ་བུ།།
བཅུ་པ། གཞན་དང་བྱ་བྱེད་ལས་གསུམ་གྱི་ལས་གཉིས་ལ་མུ་གསུམ་ཡོད།
༡ བྱ་བྱེད་ལས་གསུམ་གྱི་ལས་ཡིན་ན་གཞན་ཡིན་པས་ཁྱབ། གཞན་ཡིན་ན་བྱ་བྱེད་
ལས་གསུམ་གྱི་ལས་ཡིན་པས་མ་ཁྱབ། དཔེར་ན། བསྒྲུབ་པར་བྱ་ལྟ་བུ།
༢ གཉིས་ཀ་ཡིན་པའི་མུ། དཔེར་ན། བསྒྲུབ་བྱ་ལྟ་བུ།
༣ གཉིས་ཀ་མ་ཡིན་པའི་མུ། དཔེར་ན། སྒྲུབ་བྱེད་ལྟ་བུའོ།།
-
-



390 བོད་ཀྱི་བརྡ་སྤྲོད་ནག་ཊཾ ཀཿ
བཅུ་གཅིག་པ། འདིར་བསྟན་བདག་དང་དངོས་པོ་བདག་གཉིས་དོན་གཅིག་ཡིན།
བཅུ་གཉིས་པ། འདི ར་བསྟན་གཞན་དང་དངོས་པོ་གཞན་གཉིས་དོན་གཅིག་ཡིན།
བཅུ་གསུམ་པ། གཞན་དང་བྱ་བྱེད་ལས་གསུམ་གྱི་བྱེད་པོ་གཉིས་འགལ་བ་ཡིན།
བཅུ་བཞི་པ། བདག་དང་བྱ་བྱེད་ལས་གསུམ་གྱི་ལས་གཉིས་འགལ་བ་ཡིན།
བྱ་བྱེད་ཐ་དད་པ་ལ་དབྱེ་བ་དགུ་ལྡན་གྱི་ལས་ཚིག་དང་། དབྱེ་བ་བདུན་ལྡན་གྱི་
ལས་ཚིག །དེ་བཞིན་བྱ་བྱེད་ཐ་མི་དད་པ་ལ་དབྱེ་བ་ལྔ་ལྡན་གྱི་ལས་ཚིག་དང་།
དབྱེ་བ་གསུམ་ལྡན་གྱི་ལས་ཚིག་སོགས་ནི་སློབ་དཔོན་མཁྱེན་རབ་འོད་གསལ་གྱིས་
མཛད་པའི་རྟགས་ཀྱི་འཇུག་པའི་དཀའ་འགྲེལ་གནད་ཀྱི་སྒྲོན་མེའི་འཆད་ཚུལ་དང་།
དེ ར་མ་ཟད་ཤིང་མཁན་གྱིས་སྟ་རེས་ཤིང་གཅོད་ལྟ་བུའི་ཤིང་མཁན་ལ་དངོས་པོ་
བདག་གི་ཐ་སྙད་བྱེད་པའང་སློབ་དཔོན་འདི་པའི་ལུགས་སུ་ཡང་བཞེད་དོ།།
གོང་གསལ་གྲུབ་དོན་རྣམས་གཙོ་བོ་དུས་རབས་བཅོ་བརྒྱད་ནང་བྱོན་པའི་
སི་ཏུ་པཎ་ཆེན་གཙུག་ལག་ཆོས་ཀྱི་སྣང་བས་མཛད་པའི་བརྡ་སྤྲོད་ཀྱི་ལེགས་
བཤད་ཆེ ན་པོ་མཁས་པའི་མགུལ་རྒྱན་མུ་ཏིག་ཕྲེང་མཛེ ས་ལ་གཞི་རྟེན་བཅོལ་
བ་ཡིན། དེ་མིན་དུས་རབས་བཅུ་བཞི་པའི་ནང་བྱོན་པའི་ཞ་ལུ་ལོ་ཙཱ་བ་ཆོས་
སྐྱོང་བཟང་པོའི་སུམ་འགྲེལ་གྱི་སྔོ ན་འཇུག་གི་ཅི་ཕྱིར་འཇུག་པའི་སྐབས་སུ་
བྱ་ཚིག་ལ་བྱེད་པ་པོ་གཞན་དང་དངོས་སུ་འབྲེལ་དང་མ་འབྲེལ་གྱི་རྣམ་དབྱེ།
བདག་གཞན་དང་བྱེད་པ་པོ་དང་བྱ་ཡུལ་གྱི་ཐུན་མོང་མ་ཡིན་པའི་འབྲེལ་བ།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 391
བདག་གཞན་ལ་རིམ་གྱིས་ད་ལྟ་བ་དང་མ་འོངས་པས་ངེས་པ། བྱེད་ལས་གསལ་
བྱེད་ཀྱི་སྒྲ་དང་བྱ་ཡུལ་གསལ་བྱེད་ཀྱི་སྒྲའི་རྣམ་དབྱེ། བྱ་བྱེད་ལས་གསུམ་གྱི་
ངོས་འཛིན། བྱེད་པ་པོ་བདག་གི་རྣམ་དབྱེ། བྱ་ཡུལ་དང་གཞན་གྱི་རྣམ་དབྱེ།
བྱེད་པ་པོ་གཙོ་ཕལ། དེ་བཞིན་སྟོབས་མཚུངས་སམ་ཤེད་མཚུངས་ཀྱི་རྣམ་གཞག་
རྣམས་གཏན་ནས་གསུངས་མེད། དེ ས་ན་སྔོ ན་ཆད་བདག་གཞན་གྱི་རྣམ་དབྱེ་
དེ་དཀའ་བའི་གནད་ཅིག་ཏུ་སེམས་པ་དེ་རྒྱུ་མཚན་དེ་དག་ལ་ཐུག་པར་སེམས།
འོན་ཀྱང་ད་ཆ་ནི་འདི་སྐོར་ཉམས་ཞིབ་ཀྱི་གསུང་རྩོམ་མི་ཉུང་བ་ཞིག་ང་ཚོའི་
ལག་ཏུ་ཡོད་པ་ལ་བརྟེན་ནས་སྔོན་མ་བཞིན་དུ་རྟོགས་དཀའ་བ་རང་ཆགས་མེད།
འོན་ཀྱང་གསར་བུ་བ་རྣམས་ལ་ལེ་ཚན་གཞན་ལས་འདི་ཉིད་རྟོགས་དཀའ་བར་ཡོད་
པ་ནི་བདེན་ནོ། །དེ་ལྟར་ཡིན་པ་ཡང་ཡི་གེའི་བཤད་པ་མཁས་པའི་ཁ་རྒྱན་ལས།
སྤྱིར་སུམ་རྟགས་གཉིས་ཀྱི་ནང་ནས་རྟགས་འཇུག་གི་དོན་དཀའ། དེའི་ ་
ནང་ནས་ཀྱང་སྔོན་འཇུག་གི་སྐབས་སུ། ཕོ་ནི་འདས་དང་གཞན་སྒྲུབ་ ་
ཕྱིར། །མ་ནིང་གཉིས་ཀ་ད་ལྟ་ཆེད། །མོ་ནི་དག་ད་མ་འོངས་ཕྱིར།།
ཤིན་ཏུ་མོ་ནི་མཉམ་ཕྱིར་རོ། །ཞེས་པའི་ཚིགས་བཅད་འདི ་དང་།
རྗེས་འཇུག་གི་སྐབས་སུ། སྔ་མ་སྔོན་འཇུག་ལྔ་བཞིན་སྦྱར། །ཕོ་ཡིས་ཕོ་
ཡི་མིང་མཐའ་དྲངས། །མོ་ཡིས་མོ་ཡི་མིང་མཐའ་དྲངས། །མ་ནིང་གིས་
ནི་མ་ནིང་ངོ༌། །ཞེས་པའི་ཚིགས་བཅད་འདི་གཉིས་དཀའ་ཞིང་།།༡༤
ཞེས་གསུངས་སོ། །གོང་གསལ་ཞ་ལུའི་སུམ་འགྲེལ་ནང་འདི་ལྟ་བུའི་ཞིབ་ཕྲའི་
གནས་ལུགས་མེད་ནའང་བདག་གི་དཔེར་བརྗོད་དུ་བྲིས་པ་རྣམས་ད་ལྟ་བ་ཤ་སྟག་་
དང་། གཞན་གྱི་དཔེར་བརྗོད་དུ་བྲིས་པ་རྣམས་མ་འོངས་པ་ཤ་སྟག་ཏུ་བཀོད་ཡོད།



392 བོད་ཀྱི་བརྡ་སྤྲོད་ནག་ཊིཀ
དེ་བཞིན་འདི་ན་བཀོད་པའི་བདག་གཞན་དང་འབྲེལ་བའི་གོང་གསལ་གྲུབ་དོན་གྱི་
གསལ་བཤད་རྣམས་རྣམ་གླི ང་པཎ་ཆེན་དཀོན་མཆོག་ཆོས་གྲགས་ཀྱིས་བརྩམས་
པའི་སྣང་བྱེ ད་ནོ ར་བུའི་སྔོ ན་དུ་བྱུང་བའི་འགྲེལ་པ་བསྟན་པའི་སྒྲོན་མེ་དང༌།
དགེ་ཡེ་པ་ཚུལ་ཁྲིམས་སེང་གེས་མཛད་པའི་འགྲེལ་པ་ཉི་མའི་འོད་ཟེར། པཎ་
ཆེན་བྱམས་པ་གླི ང་པ་བསོད་ནམས་རྣམ་རྒྱལ་གྱིས་མཛད་པའི་འགྲེལ་པ་ཞིབ་མོ་
རྣམ་འཐག །འོལ་ཕྲུག་ཀརྨ་རབ་རྒྱས་ཀྱིས་མཛད་པའི་འགྲེལ་པ་མཁས་པའི་ཁ་རྒྱན།
ཟུར་མཁར་བ་བློ་གྲོས་རྒྱལ་པོས་མཛད་པའི་མཁས་པའི་དགའ་སྟོན། ཡར་འབྲོག་པ་
རིན་ཆེན་ཏོག་གིས་མཛད་པའི་འགྲེལ་པ་རིན་པོ་ཆེའི་ཟ་མ་ཏོག །གཏིང་སྐྱེས་ཚོགས་
གསོག་པ་བློ་བཟང་ཆོས་གྲགས་ཀྱིས་མཛད་པའི་འགྲེལ་པ་གསལ་བའི་སྒྲོན་མེ་སོགས་
སུ་བཀོད་དེ་ལེགས་བཤད་སྣང་བྱེད་ནོར་བུར་འགྲེལ་པ་དེ་དག་ལ་གཞི་བཅོལ་ཏེ་
བདག་གཞན་བཀྲལ་བ་ན་གོང་གསལ་གྲུབ་དོན་དང་བཤད་པ་མི་སྣང་ངོ༌།།
དུས་རབས་ཉི་ཤུ་པ་འདིའི་ནང་དམངས་ཁྲོད་ཡིག་ཆ་གསར་འགྱུར་དང་སྒྲུང་
གཏམ་གང་སར་བརྡ་དག་དང་མཐུན་ན་གོ་བདེའི་སླད་ཕལ་ཚིག་གང་མང་འབྲི་
བའི་སྲོལ་དར་ཡོད། དེར་བརྟེན་དེང་གི་ཆར་བོད་ཀྱི་བརྡ་སྤྲོད་ནང་ཡིན་དང་རེད།
ཡོད་དང་འདུག །མིན་དང་མ་རེད། མེད་དང་མི་འདུག །སོགས་ཀྱི་བཤད་པ་ངེས་
པར་དུ་འཆད་དགོས་པར་སེམས་སོ། །དེ་དག་གི་ཚིག་སྦྱོར་འགོད་སྐབས་ང་ཚོས་
དུས་ནམ་ཞིག་གི་ཆེད་དང་སྐྱེས་བུ་སུ་འདྲ་ཞིག་གི་ཆེད་བེད་སྤྱོད་གཏོང་གི་ཡོད་པ་
དེ ་ཐུགས་ལ་འཇོག་དགོས།།
དང་པོ་ཡིན་དང་རེད་ལ་མཚོན་ན། ཡིན་ནི་སྐྱེས་བུ་དང་པོ་ང་དང་འབྲེལ་ཏེ་
བེད་སྤྱོད་བྱེད་དགོས། དཔེར་ན། ང་བོད་པ་ཡིན་ལྟ་བུའོ། །རེ ད་ནི་སྐྱེས་བུ་གཉིས་
པ་ཁྱེད་དང་སྐྱེས་བུ་གསུམ་པ་ཁོང་དང་འབྲེལ་ཏེ་བེད་སྤྱོད་བྱེད་དགོས། དཔེར་ན། །



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 393
ཁྱེད་བོད་པ་རེད་དང་། ཁོང་བོད་པ་རེད་ལྟ་བུའོ། །འོན་ཀྱང་ཡིན་དང་རེད་གཉིས་
དྲི་བར་བེད་སྤྱོད་གཏོང་བའི་སྐབས་རེད་ནི་སྐྱེས་བུ་དང་པོ་དང་གསུམ་པར་བེད་སྤྱོད་
བྱེད་པ་ཡིན། དཔེར་ན་ང་བོད་པ་རེད་དམ་དང་། ཁོང་བོད་པ་རེད་དམ་ལྟ་བུའོ།
ཡིན་ནི་སྐྱེས་བུ་གཉིས་པ་དང་སྦྱར་ཏེ་བེད་སྤྱོད་བྱེད་པ་ཡིན། དཔེར་ན་ཁྱེད་རང་བོད་
པ་ཡིན་ནམ་ལྟ་བུའོ། །དེ་བཞིན་ཡོད་དང་འདུག་ལ་མཚོན་ན་ཡང་། ཡོད་ནི་གཙོ་བོ་
སྐྱེས་བུ་དང་པོ་དང་སྦྱར་ཏེ་བེད་སྤྱོད་བྱེད། དཔེར་ན། ང་ལ་ལམ་གྲོན་ཡོད་ལྟ་བུའོ།།
འདུག་ནི་སྐྱེས་བུ་གཉིས་པ་དང་གསུམ་པ་ལ་བེད་སྤྱོད་བྱེད། དཔེར་ན། ཁྱེད་རང་
ལ་ལམ་གྲོན་འདུག་དང་། ཁོང་ལ་ལམ་གྲོན་འདུག་ལྟ་བུའོ། །འོན་ཀྱང་ཡོད་དང་
འདུག་ནི་དྲི་བ་དང་སྦྱར་ཚེ་སྐྱེས་བུ་དང་པོར་འདུག་དང་འབྲེལ་བ་ཡིན། དཔེར་ན།
ང་ལ་ལམ་གྲོན་འདུག་གམ་ལྟ་བུའོ། །ཡོད་ནི་སྐྱེས་བུ་གཉིས་པ་དང་སྦྱར་བ་ཡིན།
དཔེར་ན། ཁྱེད་ལ་ལམ་གྲོན་ཡོད་དམ་ལྟ་བུའོ། །དེ་བཞིན་སྐྱེས་བུ་གསུམ་པ་ཡང་
དང་པོ་དང་གཅིག་པ་ཡིན།།
དུས་ཀྱི་དབང་དུ་བྱས་ན། སྐྱེས་བུ་དང་པོ་དང་སྦྱར་སྐབས་ད་ལྟ་བ་གསལ་བྱེད་
དུ་གྱི་སྒྲ་འབྲི་དགོས། དཔེར་ན། ང་མཆོད་རྟེན་སྐོར་གྱི་ཡོད་ལྟ་བུའོ། །སྐྱེས་བུ་
གཉིས་པ་དང་གསུམ་པ་སྦྱར་ཚེ་ད་ལྟ་བ་གསལ་བྱེད་དུ་གྱི་འདུག་གི་སྒྲ་འབྲི་དགོས།
དཔེར་ན། ཁྱེད་རང་མཆོད་རྟེན་སྐོར་གྱི་འདུག་དང་། ཁོང་མཆོད་རྟེན་སྐོར་གྱི་
འདུག་ལྟ་བུའོ། །སྐྱེས་བུ་དང་པོ་དང་སྦྱར་སྐབས་མ་འོངས་པ་གསལ་བྱེད་དུ་གྱི་ཡིན་
འབྲི་དགོས། དཔེར་ན། ང་མཆོད་རྟེན་བསྐོར་གྱི་ཡིན་ལྟ་བུའོ། །སྐྱེས་བུ་གཉིས་པ་
དང་གསུམ་པ་སྦྱར་ཚེ། མ་འོངས་པ་གསལ་བྱེད་དུ་གྱི་རེད་འབྲི་དགོས། དཔེར་ན།
ཁྱེད་རང་མཆོད་རྟེན་བསྐོར་གྱི་རེད་དང་། ཁོང་མཆོད་རྟེན་བསྐོར་གྱི་རེད་ལྟ་བུའོ།།
སྐྱེས་བུ་དང་པོ་དང་སྦྱར་སྐབས་འདས་པ་གསལ་བྱེད་དུ་ཡིན་འབྲི་དགོས། དཔེར་ན།



394 བོད་ཀྱི་བརྡ་སྤྲོད་ནག་ཊིཀཿ
ངས་མཆོད་རྟེན་བསྐོར་བ་ཡིན་ལྟ་བུའོ། །སྐྱེས་བུ་གཉིས་པ་དང་གསུམ་པར་འདས་
པ་གསལ་བྱེད་དུ་སྦྱར་སྐབས་སོང་འབྲི་དགོས། དཔེར་ན། ཁྱེད་རང་གིས་མཆོད་
རྟེན་བསྐོར་སོང་དང་། ཁོང་གིས་མཆོད་རྟེན་བསྐོར་སོང་ལྟ་བུའོ།།
གཞན་ཡང་དབྱིན་ཇིའི་བརྡ་སྤྲོད་དུ་ perfect མཚོན་བྱེད་དུ་ have
དང༌ has ཡོད་པ་དེའི་ཚབ་ཏུ་བོད་ཡིག་ནང་སྐྱེས་བུའི་རྗེས་སུ་ལ་དོན་འབྲི་གི་
ཡོད་པ་ཤེས་ཚེ་སྦྱོར་ཚུལ་མི་གཅིག་པ་མ་གཏོགས་བརྡ་སྤྲོད་གཞན་གྱི་བཤད་པ་
དགོས་ངེས་མཐའ་དག་བོད་སྐད་ནང་ཡོད་པའི་ཡིད་ཆེས་རྙེ ད་ཐུབ། དཔེར་ན། I
have a book. ལྟ་བུ་ལ་མཚོན་ན། ང་ལ་དེབ་ཅིག་ཡོད་དང༌ You have a
book ལྟ་བུ་ལ་མཚོན་ན། ཁྱེད་ལ་དེབ་ཅིག་འདུག་དང་། He has a book.
ལྟ་བུ་ལ་མཚོན་ན། ཁོང་ལ་དེབ་ཅིག་འདུག་ལྟ་བུའོ། །སྤྱིར་ have/has
ཡི་དོད་དུ་བོད་བརྡའི་ནང་ཕྲད་བྱེ་བྲག་པ་ཞིག་མེད་ཀྱང་། སྐྱེས་བུ་གང་རུང་ཞིག་གི་
རྗེས་སུ་ལ་དོན་གྱི་ཕྲད་ཞུགས་ན་ have/has ཡི་དོན་ལས་གཞན་པ་གང་ལ་ཡང་
མི་འགྲོ་བ་ལྟ་བུར་མངོན། འདི་སྐོར་ཕྱི་རྒྱལ་མི་སྣར་བོད་ཡིག་སློབ་དེབ་བརྩམས་པ་
དེ་ཚོའི་ནང་རྒྱས་བཤད་ཡོད། དཔེར་ན། བློ་བཟང་དོན་ལྡན་༡༥དང་ཚེ་བརྟན་ཆོས་
འབྱོར།“སློབ་དཔོན་ཆེན་པོ་ཐུབ་བསྟན་མཆོག་སྒྲུབ།༡༧ འབའ་པ་སྐལ་བཟང་འགྱུར་
མེད་༡་བཅས་ཀྱི་བརྡ་སྤྲོད་ནང་གསལ་ཁ་ཡོད་པས་དེར་གཟིགས་པར་མཛོད།།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 395
བདག་གཞན་དུས་གསུམ་མཛད་པའི་དགོས་པ་བྱེ་བྲག་ཏུ་བཤད་པ།
༈ དུས་གསུམ་གྱི་དབྱེ་བས་བྱེད་ལས་དང་འབྲེལ་བའི་ངག་གི་སྦྱོར་བ་ཀུན་ལ་ཁྱབ་
པ་དེ་བཞིན་དུ་བདག་གཞན་གྱི་དབྱེ་བས་མ་ཁྱབ་ཀྱང་དུས་གསུམ་ལས་ཐ་དད་དུ་
བདག་གཞན་གྱི་དབྱེ་བ་མཛད་པ་ལ་དམིགས་བསལ་གྱི་དགོས་པ་ཡོད་དེ། བྱེད་པ་
པོ་དང་བྱ་བའི་ཡུལ་གཉིས་བསྡུ་ཕྱིར་ཏེ་གསལ་པོར་དབྱེ་བ་འབྱེད་པའི་ཆེད་དུ་ཡིན།
དེ ་བཞིན་དུ་བདག་གཞན་ལས་ལོགས་སུ་དུས་གསུམ་བཤད་པ་ལ་ཡང་དམིགས་
བསལ་གྱི་དགོས་པ་ཡོད་དེ་བདག་གཞན་གྱི་དབྱེ་བས་མ་ཁྱབ་པའི་བྱ་བྱེད་ཀྱི་སྒྲ་ལྷག་
མ་རྣམས་དང་། བྱེད་པ་པོ་གཞན་དང་དངོས་སུ་མ་འབྲེལ་བའི་ལས་ཀྱི་དུས་གསུམ་
ཤེས་ཕྱིར་ཡིན། དཔེར་བརྗོད་རིམ་པ་བཞིན་གྲུབ་ཟིན་པ་དང་། འགྲུབ་པར་འགྱུར།
འགྲུབ་བཞིན་པ། གྱུར་ཟིན་ལྟ་བུའོ། །དེ་དང་ཆབས་ཅིག་དངོས་སུ་འབྲེལ་བའི་དུས་
འདས་པའང་ཤེས་ཕྱིར་ཡིན་དཔེར་ན་བསྒྲུབས་ལྟ་བུའོ།།
༈ དུས་གསུམ་གྱི་དབྱེ་བ་ཤེས་པ་ཙམ་གྱིས་མི་ཆོག་པར་བདག་གཞན་གྱི་དབྱེ་
བ་ལེགས་པར་ཤེས་དགོས་པའི་ཐུན་མོང་མ་ཡིན་པའི་དགོས་པ་ནི། དུས་གསུམ་
གྱི་བྱ་ཚིག་རྣམས་ཕྱིན་ཅི་མ་ལོག་པར་གཏན་ལ་འབེབས་ཤེས་པའི་ཆེད་དུ་ཡིན།
དེ་ཡང་སྒྲུབ་ལྟ་བུའི་དུས་གསུམ་སྐུལ་ཚིག་དང་བཅས་པ་རང་བློར་གསལ་རྗེན་དུ་
ཡོད་ཀྱང་། སྒྲུབ་པ་པོ་དང་བསྒྲུབ་བྱ་ལྟ་བུ་ཞིག་འབྲི་དགོས་ཚེ་འཕུལ་རྟེན་ཐོབ་མིན་
གྱི་ཐེ་ཚོམ་འབྱུང་སྲིད་པས། བདག་གཞན་གྱི་དབྱེ་བ་ལེགས་པར་ཤེས་ན་སྒྲུབ་པ་
པོ་ནི་དངོས་པོ་བདག་དང་། དངོས་པོ་བདག་ཡིན་ན་ད་ལྟ་བ་ཡིན་པས་ཁྱབ་ཅིང་།
དེས་ན་སྒྲུབ་པ་པོར་བས་འཕུལ་མེད་པར་ངེས་ཤིང་། དེ་བཞིན་བསྒྲུབ་བྱ་ནི་དངོས་



396 བོད་ཀྱི་བརྡ་སྤྲོད་ནག་ཊིཀཿ
པོ་གཞན་དང་། གཞན་ཡིན་ན་མ་འོངས་པ་ཡིན་པས་ཁྱབ་ཅིང་། དེས་ན་བསྒྲུབ་བྱར་
བས་འཕུལ་ཡོད་པར་ངེས་ཤིང་ཤེས་པའི་ཆེད་དུའོ། །
རྗེས་འཇུག་གི་རྟགས་ཀྱི་འཇུག་པ་བཤད་པ།
༈ དེ་ཡང་རྗེས་འཇུག་གི་འཇུག་པ་བཞི་བསྟན་པའི་རྩ་བ་ནི་འདི་ལྟ་སྟེ། དེ་ཡང་བྱེད་
པ་བཞི་བྱེད་དེ། །གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་
བྱེད། །ཅེས་སོ། །ཐོག་མར་ག་སོགས་རྗེས་འཇུག་བཅུ་པོ་གང་ལ་འཇུག་པ་དང་གང་
གིས་འཇུག་པ་ཐུན་མོང་དུ་བཤད་པ། གཉིས་པ་སྒྲའི་ཚུལ་ཇི་ལྟར་འཇུག་པ་བཤད་པ།
གསུམ་པ་དོན་གྱི་ཚུལ་ཇི་ལྟར་འཇུག་པ་བཤད་པ། བཞི་པ་དགོས་པ་ཅི་ཕྱིར་འཇུག་
པ་བཤད་པ་བཅས་སོ།།
གང་ལ་འཇུག་པ་དང་གང་གིས་འཇུག་པ་
ཐུན་མོང་དུ་བཤད་པ།
༈ སྔོན་འཇུག་གི་གང་ལ་འཇུག་པ་དང་གང་གིས་འཇུག་པ་བཞིན་དུ་མགོ་རྙོ ག་དེ་
འདྲ་མེད་པར་རྗེས་འཇུག་བཅུ་པོ་རྣམས་བྱེ་བྲག་མེད་པར་མིང་གཞིའི་ཡི་གེ་ཀུན་
ལ་འཇུག །དཔེར་ན་ག་ལྟ་བུ་ལ་མཚོན་ན། བཀག །ཁག །དགག །ངག །བཅག།
ཆག །ཇིག །ཉག །ཏག །ཐག །དག། ནག །དཔག །ཕག །བག །མག །ཙག།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 397
ཚག །འཛག །ཝག །ཞག །ཟག །འོག །ཡག །རིག །ལག །ཤག །སྲེག །ཧག།
ཨག ལྟ་བུའོ། །རྩ་བ་ལས། གང་ལ་ཡི་གེ་ཐམས་ཅད་ལ། །གང་གིས་བཅུ་པོ་དེ་
དག་གིས། །ཞེས་སོ།།
སྒྲའི་ཚུལ་ཇི་ལྟར་འཇུག་པ་བཤད་པ།
༈ སྔོ ན་འཇུག་བཞི ན་དུ་རྗེ ས་འཇུག་རྣམས་ཀྱང་རང་གི་འཇུག་ཡུལ་མིང་
གཞི་དང་སྦྱར་ཏེ་ངག་འདོན་བྱེད་པའི་ཚེ་སྒྲ་རྩོལ་དྲག་ཞན་བར་མའི་སྒོ་ནས་
རིམ་པ་བཞིན་ཕོ་མོ་མ་ནི ང་དུ་བཞག་པ་ཡི ན། སྔོ ན་འཇུག་གི་རྟགས་ཀྱི་
ངོས་འཛི ན་ཐད་བོད་ཀྱི་བརྡ་སྤྲོད་པ་རྣམས་ལ་འདོད་པ་མི་འདྲ་བ་མེད་ཀྱང་།
རྗེས་འཇུག་ཐད་འདོད་པ་མི་འདྲ་བ་འགའ་ཞིག་ཡོད། འོན་ཀྱང་དུས་རབས་བཅོ་
བརྒྱད་པའི་ནང་སི་ཏུ་པཎ་ཆེན་གཙུག་ལག་ཆོས་ཀྱི་སྣང་བས་བརྡ་སྤྲོད་ཀྱི་སྐྱེས་ཆེན་
པོ་མཁས་པའི་མགུལ་རྒྱན་མུ་ཏིག་ཕྲེང་མཛེས་ཞེས་བྱ་བ་བརྩམས་ནས་བོད་ཀྱི་བརྡ་སྤྲོད་
ལ་སྔ་ན་མེད་པའི་ལེགས་བཤད་དུ་མ་སྩལ་ནས་གང་ལ་གང་འཚམ་གྱི་གཅིག་གྱུར་
བཟོ་ཐུབ་པ་བྱུང་བའི་གནད་དོན་གལ་ཆེན་ཡོད་པ་རྣམས་ཀྱི་ནང་ནས་གཅིག་ནི་
རྗེས་འཇུག་བཅུ་པོའི་རྟགས་ཀྱི་ངོས་འཛིན་འདི་ཉིད་ཡིན་པར་ངོས་འཛིན་ཞུ་འོས།
དེ་རྗེས་ཀྱི་བརྡ་སྤྲོད་སྨྲ་བ་ཕལ་ཆེ་བ་རྣམས་ཀྱིས་རྗེས་འཇུག་གི་རྟགས་སྤྱི་དང་བྱེ་བྲག་
རྣམས་ཀྱི་ངོས་འཛིན་ཁོང་དང་གཅིག་མཚུངས་སུ་བཞེས་ཡོད་པར་བརྟེན་འདིར་
ཡང་འགྲེལ་ཆེན་གྱི་ལུགས་དང་མཐུན་པར་བཤད་པར་བྱའོ།།
དེ་ཡང་། རྗེས་འཇུག་བཅུ་ཡི་སྤྱིའི་རྟགས་ནི་འདི་ལྟ་སྟེ། ག་ད་བ་ས་བཞི་ཕོ་
དང་། ང་མ་འ་གསུམ་མོ། ན་ར་ལ་གསུམ་མ་ནིང་ཡིན། འོན་ཀྱང་ག་ད་བ་ས་བཞི་སྒྲ་



398 བོད་ཀྱི་བརྡ་སྤྲོད་ནག་ཊིཀ
རྩོལ་གཅིག་པར་འདོད་པ་དང་། ང་མ་འ་གསུམ་སྒྲ་རྩོལ་གཅིག་པར་འདོད་པ་དང་།
ན་ར་ལ་གསུམ་སྒྲ་རྩོལ་གཅིག་པར་འདོད་པ་དེ་ལྟར་མིན་ཏེ། རྩ་བ་ལས། ཕོ་གསུམ་
མོ་གཉིས་མ་ནིང་གསུམ། །དྲག་ཞན་བར་མ་གསུམ་དུ་འཇུག །དྲག་པ་གསུམ་
ཉིད་ནང་ཕྲད་དམ། །གལ་ཏེ་ཞན་པ་ནང་ཕྲད་ན། དེ་ལའང་ནང་གི་ཆ་ཤས་ཀྱིས།།
དེ་ཡང་དྲག་ཞན་གཉིས་སུ་དབྱེ། །མ་ནིང་གསུམ་དུ་གང་གཏོགས་པ། །དྲག་དང་
ཕྲད་ན་དྲག་པར་འགྱུར། །ཞན་དང་ཕྲད་ན་ཞན་པར་འགྱུར། །གཉིས་ཀ་དག་དང་
ཕྲད་གྱུར་ན། །དེ ་ནི་གཉིས་ཀ་ཅན་དུ་འགྱུར། །གཉིས་ཀ་དག་དང་མ་ཕྲད་ན།།
གང་དུ་ཡང་ནི་མི་འགྱུར་རོ། །དེས་ན་འགྱུར་དང་མཚན་གཉིས་དང་། །མཚན་
མེད་དག་དང་གསུམ་དུ་འདོད། །དེ་ནི་སྒྲ་ཡི་འཇུག་ཚུལ་ལོ། །ཞེས་གསལ་ལོ།།
དེ་བཞིན་འདི་ཡི་མདོར་བསྟན་སྐབས་སུ། རྗེས་འཇུག་ཡི་གེ་བཅུ་པོ་ལ། །ཕོ་མོ་མ་
ནིང་གསུམ་དུ་དབྱེ། །ཕོ་ལ་སྐྱེས་བུ་རབ་འབྲིང་གསུམ། །མོ་ལ་མོ་དང་ཤིན་ཏུ་མོ།།
མ་ནིང་འགྱུར་དང་མཚན་གཉིས་དང་། །མཚན་མེད་དག་དང་གསུམ་དུ་འདོད།།
ཅེས་གསལ་ལོ།།
འོ་ན་ག་ད་བ་ས་བཞི་གར་ཕོ་ཡིག་ཅེས་རྟགས་གཅིག་ཏུ་འཇོག་དགོས་པའི་རྒྱུ་
མཚན་གང་ཡིན་ནམ་ཞེ་ན། རྗེས་འཇུག་གི་ཡི་གེ་རྣམས་སྒྲ་རྩོལ་དྲག་ཞན་བར་མའི་
སྡེ་ཚན་གསུམ་དུ་ཕྱེ་བ་ན་ག་ད་བ་ས་བཞི་དྲག་པའི་སྡེ་ཚན་དུ་གཏོགས་པའི་སྒོ་ནས་
ཕོར་བཞག་པ་ཡིན། དེ་བཞིན་མོ་དང་ཤིན་ཏུ་མོ་ལ་ཡང་མཚུངས་པ་ཡིན།།
རྗེས་འཇུག་བཅུ་ཡི་བྱེ་བྲག་གམ་ནང་གསེས་ཀྱི་རྟགས་བརྒྱད་ཀྱི་ངོས་འཛིན་ནི།
ཕོ་ལ་ནང་གསེས་ཀྱི་དྲག་ཞན་བར་མ་གསུམ་དུ་ཕྱེ་བ་ནི་སྐྱེས་བུ་རབ་དང་། འབྲིང་།
ཐ་མ་བཅས་ཡིན། དེ་ལ་དང་པོ་སྐྱེས་བུ་རབ་ནི་སྔོན་འཇུག་ཡོད་མེད་དང་། མིང་
གཞི་གང་ཡིན་ལ་ལྟོས་མེད་ཀྱིས་རྗེས་འཇུག་ག་ཡང་འཇུག་ཅན་རྣམས་ཡིན། དཔེར་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 399
ན་རིགས་དང་བརྟགས་ལྟ་བུ་ཡིན། སྐྱེས་བུ་འབྲིང་ནི་སྔོན་འཇུག་ཡོད་མེད་དང་།
མིང་གཞི་གང་ཡིན་ལ་ལྟོས་མེད་ཀྱིས་རྗེས་འཇུག་བ་ཡང་འཇུག་ཅན་རྣམས་ཡིན།
དཔེར་ན་རབས་དང་ཆབས་ལྟ་བུ་ཡིན། སྐྱེས་བུ་ཐ་མ་ནི་སྔོན་འཇུག་ཡོད་མེད་དང་།
མིང་གཞི་གང་ཡིན་ལ་ལྟོས་མེད་ཀྱིས་རྗེས་འཇུག་ག་བ་ཡང་འཇུག་མེད་པ་དང་།
རྗེས་འཇུག་ད་སའི་མཐའ་ཅན་རྣམས་ཡིན། དཔེར་ན་རིག་དང་བརྟག །རབ་དང་
ཆབ། བོད་དང་དད། སྲས་དང་རྒྱས་ལྟ་བུ་ཡིན་ནོ།། །
མོ་ལ་ནང་གསེས་ཀྱི་དྲག་ཞན་གཉིས་སུ་ཕྱེ་བ་ནི་མོའམ་མོ་ཙམ་དང་། ཤིན་ཏུ་
མོ་བཅས་ཡིན། དང་པོ་མོ་ཙམ་ནི། སྔོན་འཇུག་ཡོད་མེད་དང་། མིང་གཞི་གང་
ཡིན་ལ་ལྟོས་མེད་ཀྱིས་རྗེས་འཇུག་ང་མ་ཡང་འཇུག་ཅན་རྣམས་ཡིན། དཔེར་ན།
གངས་དང་དྭངས། ཁམས་དང་གཏམས་ལྟ་བུ་ཡིན། གཉིས་པ་ཤིན་ཏུ་མོ་ནི།
སྔོན་འཇུག་ཡོད་མེད་དང་། མིང་གཞི་གང་ཡིན་ལ་ལྟོ ས་མེད་ཀྱིས་ང་མ་ཡང་
འཇུག་མེད་པ་དང་། འ་མཐའ་རྟེན་ཐོབ་པ་རྣམས་ཡིན། དཔེར་ན། གང་དང་དང་།
ཁམ་དང་གཏམ། མཁའ་དང་མཐའ་ལྟ་བུའོ།།
བར་མ་མ་ནི ང་ན་ར་ལ་གསུམ་ལ་ནང་གསེས་ཀྱི་སྡེ་ཚན་གསུམ་དུ་ཕྱེ་བ་ནི་
མཚན་མེད་མ་ནིང་དང་། མཚན་གཉིས་མ་ནིང་། འགྱུར་བ་མ་ནིང་བཅས་ཡིན།
གོང་དུ་བཤད་པའི་ཕོ་དང་མོའི་ནང་གསེས་ཀྱི་དབྱེ་བ་ནི་རྗེས་འཇུག་དང་ཡང་
འཇུག་ནང་འཕྲད་ཡོད་མེད་ཙམ་གྱིས་ཁྱད་པར་ཕྱེ་བ་མ་གཏོགས་མིང་གཞི་གང་
ཡིན་ལ་ལྟོས་མེད་ཡིན་ན་ཡང་། འདི ར་མ་ནིང་གི་སྐབས་སུ་ནི་དེ་ལས་ལྡོག་སྟེ་
མ་ནིང་གི་ཡི་གེ་རྣམས་མིང་གཞིའི་ཡི་གེ་དང་། རྗེས་འཇུག་དང་ཡང་འཇུག་
ནང་འཕྲད་ཡོད་མེད་ལ་ཡང་ལྟོས་པ་ཡིན། འོན་ཀྱང་སྔོན་འཇུག་གང་ཡིན་དང་།
ཡོད་མེད་ལ་མི་ལྟོས་པ་ཡིན།།



400 བོད་ཀྱི་བརྡ་སྤྲོད་ནག་ཊཾ ཀཿ
དེ་ཡང་། དང་པོ་མཚན་མེད་མ་ནིང་ནི། སྔོན་འཇུག་ཡོད་མེད་ཇི་ལྟར་ཡང་།
མིང་གཞི་མ་ནིང་ལ་རྗེས་འཇུག་མ་ནིང་ཕྲད་པ་ཙམ་ལས་ཡང་འཇུག་མེད་པ་རྣམས་
ཡིན། དཔེར་ན། ཚན་དང་མཚན། ཐར་དང་འཆར། ཕལ་དང་འཕེལ་ལྟ་བུའོ།།
གཉིས་པ་མཚན་གཉིས་མ་ནིང་ནི། སྔོན་འཇུག་ཡོད་མེད་ཇི་ལྟར་ཡང་། མིང་གཞི་
མོ་ཡིག་ལ་རྗེས་འཇུག་མ་ནིང་ཞུགས་ཤིང་། ཡང་འཇུག་དང་བཅས་པ་རྣམས་ཡིན།
དཔེར་ན། ཡིནད། འཛིནད། སྒྱུར། བསྒྱུརད། རོལད། འཇལད་ལྟ་བུའོ།།
གསུམ་པ་འགྱུར་བ་མ་ནི ང་ལ་ནང་གསེས་ཀྱིས་ཕྱེ་ན་དྲག་དང་འཕྲད་པས་དྲག་པར་
འགྱུར་བ་དང་། ཞན་དང་འཕྲད་པས་ཞན་པར་འགྱུར་བ་བཅས་གཉིས་ཡོད་པ་ལས་
དང་པོ་དྲག་འཕྲད་ནི། རྗེས་འཇུག་མ་ནིང་ལ་སྔོན་འཇུག་ཡོད་མེད་ཇི་ལྟར་ཡང་།
མིང་གཞི་ཕོ་ཡིག་མཐར་ཡང་འཇུག་ཡོད་མེད་གང་རུང་རྣམས་དང་། མིང་གཞི་མ་
ནིང་མཐར་ཡང་འཇུག་ཡོད་པ་རྣམས་འགྱུར་བ་མ་ནིང་གི་དྲག་ཕྲད་ཡིན། དཔེར་ན།
སྐོར་དང་བསྐོར། སྐོརད་དང་བསྐོརད། ཕྱིནད་དང་མཁྱེནད། ཐརད་དང་འཕརད།
ཕལད་དང་འཕེལད་ལྟ་བུའོ། །འདི་རྣམས་ནི་འགྱུར་བ་མ་ནིང་གི་དྲག་དང་འཕྲད་
པས་དྲག་འཕྲད་ཅེས་པ་རྣམས་ཡིན། གཉིས་པ་འགྱུར་བ་མ་ནིང་གི་ཞན་འཕྲད་ནི།
རྗེས་འཇུག་མ་ནིང་ལ་སྔོན་འཇུག་ཡོད་མེད་ཇི་ལྟར་ཡང་། མིང་གཞི་མོ་ཡིག་གི་
མཐར་ཡང་འཇུག་མེད་པ་རྣམས་ཡིན། དཔེར་ན། དན་དང་བདེན། གར་དང་འགར།
ངལ་དང་མངལ་ལྟ་བུ་ཡིན་ནོ།།
གོང་གསལ་སི་ཏུའི་རབ་དབྱེ་དེ་དག་ལ་ད་དུང་ཞིབ་འཇུག་བྱས་ཏེ་རྒྱས་བཤད་
བཀོད་ན་དྲག་པོ་སྐོར་དགུ་དང་། ཞན་པ་སྐོར་དྲུག་གི་དཔེར་བརྗོད་ཚུལ་བཞིན་
འཇོག་ཐུབ། དེ་ཡང་། རབ་ཀྱི་རབ་ནི་མིང་གཞི་ཕོ་ཡིག་གི་རྗེས་སུ་སྐྱེས་བུ་རབ་
ཀྱི་དཔེར་བརྗོད་དགོས་པ་དཔེར་ན་བཏགས་དང་། རབ་ཀྱི་འབྲིང་ནི་མིང་གཞི་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 401
མ་ནིང་གི་རྗེས་སུ་སྐྱེས་བུ་རབ་ཀྱི་དཔེར་བརྗོད་དགོས་ཤིང་དཔེར་ན་ཆགས་དང་།
རབ་ཀྱི་ཐ་མ་ནི་མིང་གཞི་མོ་ཡི་རྗེས་སུ་སྐྱེས་བུ་རབ་ཀྱི་དཔེར་བརྗོད་དགོས་ཤིང་
དཔེར་ན་འཇིགས་ལྟ་བུ་སྟེ་རབ་ཀྱི་སྐོར་གསུམ་མོ།།
དེ ་བཞི ན་འབྲིང་གི་རབ་ནི་མིང་གཞི་ཕོ་ཡི ག་གི་རྗེ ས་སུ་སྐྱེས་བུ་འབྲིང་
གི་དཔེར་བརྗོད་དགོས་ཤིང་དཔེར་ན་སྐབས་དང་། འབྲིང་གི་འབྲིང་ནི་མ་ནིང་
གི་རྗེས་སུ་སྐྱེས་བུ་འབྲིང་གི་དཔེར་བརྗོད་དགོས་ཤིང་དཔེ ར་ན། ཆབས་དང་།
འབྲིང་གི་ཐ་མ་ནི་མིང་གཞི་མོ་ཡིག་གི་རྗེས་སུ་སྐྱེས་བུ་འབྲིང་གི་དཔེར་བརྗོད་
དགོས་ཤིང་དཔེར་ན་འདེབས་ལྟ་བུ་སྟེ་འབྲིང་གི་སྐོར་གསུམ་མོ།།
དེ་བཞིན་ཐ་མའི་རབ་ནི་མིང་གཞི་ཕོ་ཡིག་གི་རྗེས་སུ་སྐྱེས་བུ་ཐ་མའི་དཔེར་
བརྗོད་དགོས་ཤིང་དཔེར་ན། བཀག །བཅད། བཏབ། བཙས་དང་། ཐ་མའི་འབྲིང་
ནི་མིང་གཞི་མ་ནིང་གི་རྗེས་སུ་སྐྱེས་བུ་ཐ་མའི་དཔེར་བརྗོད་དགོས་ཤིང་དཔེར་ན།
ཁག །ཆད། ཁབ། ཁས་དང་། ཐ་མའི་ཐ་མ་ནི་མིང་གཞི་མོ་ཡིག་གི་རྗེས་སུ་སྐྱེས་
བུ་ཐ་མའི་དཔེར་བརྗོད་དགོས་ཤིང་དཔེར་ན། དགག །བོད། གབ། སྲས་ལྟ་བུ་སྟེ།
ཐ་མའི་སྐོར་གསུམ་སྟེ་དྲག་པོ་དགུ་སྐོར་འདི་ལྟར་དུ་བཤད་ན་ཐ་སྙད་པྲ་ཏི་ལས་
གཡར་ཡང་དཔེར་བརྗོད་སི་ཏུའི་ལུགས་དང་རྗེས་སུ་མཐུན་པ་ཡིན།།
དེ་བཞིན་ཞན་པ་སྐོར་དྲུག་ལ་མཚོན་ན་མོ་རབ་ནི་མིང་གཞི་ཕོ་ཡིག་གི་རྗེས་
སུ་མོ་ཙམ་གྱི་དཔེར་བརྗོད་དགོས་ཤིང་དཔེར་ན་བསྐངས། བསྐམས། མོ་འབྲིང་ནི་
མིང་གཞི་མ་ནིང་གི་རྗེས་སུ་མོ་ཙམ་གྱི་དཔེར་བརྗོད་དགོས་ཤིང་དཔེར་ན་འཁྲུངས་
ཁམས་དང་། མོ་ཐ་མ་ནི་མིང་གཞི་མོ་ཡིག་གི་རྗེས་སུ་མོ་ཙམ་གྱི་དཔེར་བརྗོད་དགོས་
ཤིང་དཔེར་ན་གངས་དང་བྱམས་ལྟ་བུ་སྟེ་མོ་ཙམ་སྐོར་གསུམ། དེ་བཞིན་ཤིན་ཏུ་མོའི་
རབ་ནི་མིང་གཞི་ཕོ་ཡིག་གི་རྗེས་སུ་ཤིན་ཏུ་མོའི་དཔེར་བརྗོད་དགོས་ཤིང་དཔེར་ན།



402 བོད་ཀྱི་བརྡ་སྤྲོད་ནག་ཊིཀཿ
བཀང་། སྐམ། བཀའ་དང་། ཤིན་ཏུ་མོའི་འབྲིང་ནི་མིང་གཞི་མ་ནིང་གི་རྗེས་སུ་ཤིན་
ཏུ་མོའི་དཔེར་བརྗོད་དགོས་ཤིང་དཔེར་ན། ཆང་། ཁམ། མཁའ་དང་། ཤིན་ཏུ་མོའི་
ཐ་མ་ནི་མིང་གཞི་མོ་ཡིག་གི་རྗེས་སུ་ཤིན་ཏུ་མོའི་དཔེར་བརྗོད་དགོས་ཤིང་དཔེར་ན།
གང་། སྒམ། འགའ་ལྟ་བུ་སྟེ་ཤིན་ཏུ་མོའི་སྐོར་གསུམ་མོ། །མོ་ཙམ་སྐོར་གསུམ་
དང་ཤིན་ཏུ་མོའི་སྐོར་གསུམ་ནི་རྗེས་འཇུག་མོ་ཡིག་ཡིན་པ། ཞན་པ་ཡིན་པའི་ཆ་
ནས་ཞན་པ་དྲུག་སྐོར་དུ་བཤད་པ་ལགས་སོ། །རབ་དབྱེ་འདི་དག་དཔེར་བརྗོད་དང་
བཅས་པ་ནི་སི་ཏུའི་རྗེས་འབྲང་རྣམས་ལ་གསར་བཤད་དང་ལེགས་བཤད་གཉིས་ཀ་
ཡིན་པ་བདག་བློ་ཁུམས། འདི་ཐད་འགོས་ཀྱི་བཤད་པ་ནི་འདི་ལྟ་སྟེ།
ཁོ་བོས་བལྟས་ན་རྗེས་འཇུག་མ་ནིང་ན་ར་ལ་གསུམ་མིང་གཞིའི་རྟགས་
ལས་སྒྲ་གདངས་ལ་ཁྱད་པར་འགྲོ་ན་ཕོ་ག་ད་བ་ས་བཞི་དང་མོ་ང་མ་འ་
གསུམ་ཡང་མིང་གཞིའི་རྟགས་ལས་སྒྲ་གདངས་ལ་ཁྱད་པར་འགྲོ་དགོས་
པ་ལྟ་བུ་འདུག་པས། དེས་ན་སྐྱེས་བུ་རབ་ནི་མིང་གཞི་ཕོའི་རྗེས་སུ་ཡང་
འཇུག་ཡོད་མེད་ཇི་ལྟར་རུང་རྗེས་འཇུག་ཕོ་བཞི་ཞུགས་པ་དང་། (དཔེར་ན།
བཀག ལྕགས། བཏབ། སྐབས། སྐད། བཀས།） སྐྱེས་བུ་འབྲིང་ནི་མིང་གཞི་མ་ནིང་ལ་
རྗེས་འཇུག་ཕོ་བཞི་ཞུགས་པ་ཡང་འཇུག་ཡོད་མེད་གཉིས་ཀ་དང་། (དཔེར་ན།
ཆག ཆགས། ཆབ། ཆབས། ཆད། ཆོས།） སྐྱེས་བུ་མཐའ་མ་ནི་མིང་གཞི་མོ་ཉི་
ཤུ་ལ་རྗེས་འཇུག་ཕོ་བཞི་ཞུགས་པ་ཡང་འཇུག་ཡོད་མེད་གཉིས་ཀར་
འདོད་(དཔེར་ན། འགག བསྔགས། སྒབ། སྡེ བས། བོད། འགོས། སྲས།） དེ་བཞིན་
མོ་གཉིས་ལས་མོ་ཙམ་ནི་མིང་གཞི་ཕོའི་རྗེས་སུ་ང་མ་འ་གསུམ་ཡང་
འཇུག་ཡོད་མེད་གཉིས་ཀ་དང་། ( དཔེར་ན། བཀང་། བསྐྱངས། སྐམ། བརྐམས།
བཀའ།） ཤིན་ཏུ་མོ་ནི་མིང་གཞི་མ་ནིང་དང་མོའི་རྗེས་སུ་ང་མ་འ་གསུམ་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 403
ཡང་འཇུག་ཡོད་མེད་ཇི་ལྟར་ཡང་རུང་བ་ཤིན་ཏུ་མོར་འདོད་ཅིང་།
(དཔེར་ན། ཁང་། འཁྲུངས། ཁམ། ཁམས། མཁའ། བང་། འབངས། སྒམ། བྱམས། འགའ།）
མ་ནིང་གསུམ་ནི་སི་ཏུ་ལྟར་འདོད་པ་ཡིན།༡༩ ཞེས་གསལ།
དོན་གྱི་ཚུལ་ཇི་ལྟར་འཇུག་པ་བཤད་པ།
༈ དོན་གྱི་ཚུལ་ཇི་ལྟར་འཇུག་པ་ལ་སྔ་ཕྱི་གཉིས་ལས་དང་པོ་ནི། འདི་སྐབས་
བདག་གཞན་དུས་གསུམ་གྱི་བཤད་པ་བྱེད་སྟངས་ལ་བལྟས་ན་ཅི་ཕྱིར་འཇུག་
པའི་གཞུང་དུ་དགོད་པར་འོས་ཀྱང་དེ་ཉིད་གཙོ་བོ་སྔོན་འཇུག་གི་ནུས་པ་ལ་ལྟོས་
དགོས་པར་བརྟེན་གོང་དུ་བཤད་ཟིན་པར་སེམས་དགོས། རྩ་བ་ལས། དོན་ནི་རྣམ་
པ་གཉིས་ཡིན་ཏེ། །སྔ་མ་གང་ལྟར་གྱུར་པ་དང་། །ཕྱི་མ་གང་ལྟར་འགྱུར་བའོ།།
སྔ་མ་སྔོན་འཇུག་ལྔ་བཞིན་སྦྱར། །ཞེས་གསུངས་པ་ལྟར་འདི ར་བསྟན་སྔ་མ་ནི་
མིང་གཞི་གང་ལ་སྦྱར་བའི་རྗེས་འཇུག་གི་ཡི་གེ་དེ་ལ་ཟེར་བ་ཡིན། རྗེས་འཇུག་
ལ་སྔ་མ་ཟེར་དགོས་པའི་རྒྱུ་མཚན་ནི་དེས་དྲངས་པའི་མིང་མཐའ་ལ་ཕྱི་མ་དང་།
དེ་ལ་ལྟོས་ཏེ་རྗེས་འཇུག་དེ་སྔ་མར་གྲུབ་པས་ན་སྔ་མ་ཞེས་ཟེར་བ་ཡིན།།
ཁ་ཅིག་གིས་རྗེས་འཇུག་གང་ལ་ཞུགས་པའི་མིང་རངས་པོར་སྔ་མ་ཟེ ར་བ་
འདུག་ཀྱང་དེ་ནི་གཞན་དང་གཞན་གྱི་ལུགས་ཡིན་པ་ལས་རང་ལུགས་སུ་མི་བཞེད་
དོ༑ ༑གང་ལགས་ཤེ་ན། འདིར་བསྟན་དོན་གྱི་འཇུག་ཚུལ་བཤད་པ་ན་སྔ་མ་རྗེས་
འཇུག་དེ་ཡི་ནུས་པ་ལ་བརྟེན་ནས་མིང་རངས་པོ་དེ་བདག་གཞན་དུས་གསུམ་གང་
ཡིན་པ་དང་། མིང་མཐའ་ཇི་ལྟར་འདྲེན་ཚུལ་བཤད་པ་མ་གཏོགས་མིང་རངས་
པོ་ཉིད་བདག་གཞན་དུས་གསུམ་དང་། མིང་རངས་པོ་དེ་ཡིས་མིང་མཐའ་འདྲེན་



404 བོད་ཀྱི་བརྡ་སྤྲོད་ནག་ཊཾ ཀཿ
ཚུལ་མ་བཤད་པའི་ཕྱིར། །སྔ་མ་རྗེས་འཇུག་གིས་བདག་གཞན་དུས་གསུམ་སྟོན་
སྟངས་ནི་གཙོ་བོ་སྔོན་འཇུག་གི་ནུས་པ་དང་བསྟུ ན་ནས་བཤད་དགོས་པ་ཡིན།
དེའི་གོ་དོན་ནི་བྱ་ཚིག་ཚེག་བར་གཅིག་གི་ནང་སྔོན་རྗེས་གཉི་ག་ཡོད་ན་རྗེས་འཇུག་
ལས་སྔོན་འཇུག་གཙོ་བ་བྱས་ཏེ་སྔོན་འཇུག་དེས་བདག་གཞན་གང་ཞིག་སྟོན་རུང་
རྗེས་འཇུག་དེས་ཀྱང་དེ་ཉིད་ལས་གཞན་པ་ཞིག་སྟོན་པ་མེད། བྱ་ཚིག་ཚེག་བར་
གཅིག་ཏུ་སྔོན་འཇུག་མེད་ན་ནི་རྗེས་འཇུག་དེའི་ནུས་པས་ཡིན་པ་སྨོས་མི་དགོས།
དཔེར་ན། བྱས་ལྟ་བུ་འདས་ཚིག་ཡིན་པ་རྗེས་འཇུག་ས་ཉིད་ཀྱིས་སྟོན་པ་ཡིན།
རྟགས་འཇུག་གི་དགོངས་འགྲེ ལ་ཀེ་ཏ་ཀའི་གན་མཛོད་ཅེས་བྱ་བ་ན། ཕྱི་མ་
རྗེ ས་འཇུ ག་གམ་མཐའ་དེ ས་མི ང་མཐའ་ལ་སོགས་པ་གཞན་འདྲེ ན་ཚུལ་ནི །
རྗེས་འཇུག་གང་ལ་ཞུགས་པའི་མིང་དེ ར་གོ་ན་ཅུང་ཟད་རྟོག་པ་རྩིང་བའི་བཤད་
པར་འགྱུར་ཞིང་། དེ་ལས་ཕྱི་མ་དེ་རྗེས་འཇུག་དང་ཡང་འཇུག་གང་རུང་ལ་གོ་བ་
ལེན་ན་རིགས་པར་སེམས་སོ། །ཞེས་བཀོད་འདུག །འོན་ཀྱང་ཕྱི་མ་འདི་ཉིད་མིང་
མཐའ་ཕྱི་མ་མིན་ཅིང་སྔ་མ་ཡིན། དེས་ན་རྩ་བར་བསྟན་པའི་སྔ་མ་གང་ལྟར་གྱུར་
པའི་སྔ་མ་དང་། ཕྱི་མ་གང་ལྟར་འགྱུར་བའི་ཕྱི་མ་གཉིས་ཀ་རྗེས་འཇུག་ཉིད་ལ་གོ་
དགོས་པ་ཡིན། དེ་ཡང་སི་ཏུའི་ཞལ་ལུང་ལས།
སྔ་མ་རྗེས་འཇུག་ཉིད་གང་ལ་ཞུགས་ཤིང་གནས་པའི་མིང་དེའི་དོན་
གང་ལྟར་ཏེ་ཇི་ལྟ་བུ་ཞིག་ཏུ་འགྱུར་བ་དང་། ཕྱི་མ་རྗེས་འཇུག་གམ་
མཐའ་དེ ས་མིང་མཐའ་ལ་སོགས་པ་འདྲེན་ཚུལ་གྱིས་དོན་གང་ལྟར་
འགྱུར་བའོ།།༢༠
ཞེས་གསལ། འདི་ནི་སྐབས་འདི ར་བསྟན་དོན་གྱི་འཇུག་ཚུལ་ལས་མདོར་བསྟན་རྩ་
བ་དང་སྦྱར་ཏེ་ལེགས་པར་སྨྲས་པ་ཡིན། འོན་ཀྱང་ཕྱི་མ་གང་ལྟར་འགྱུར་བ་འཆད་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 405
པ་ཉིད་ལ་ཡང་མདོར་བསྟན་རྒྱས་བཤད་གཉིས་སུ་ཕྱེ་བའི་མདོར་བསྟན་གྱི་རྩ་བ།
ཕྱི་མ་དག་གི་འདྲེན་ཚུལ་ནི། །ཞེས་པའི་ཕྱི་མ་ནི་འགྲེལ་ཆེན་ལས་ཕྱི་མ་མིང་མཐའ་
དང་རྣམ་དབྱེ་སོགས་ཀྱི་ཐོབ་ཐང་གི་དོན་ཇི་ལྟར་འགྱུར་བའི་ཚུལ་ནི་སྔ་མའི་རྗེས་
འཇུག་དང་ཕྱི་མའི་བརྗོད་བྱ་དག་ལ་ཅི་རིགས་པར་ལྟོས་པའི་སྒོ་ནས་འདྲེན་པའི་
ཕྱིར། དེའི་ཚུལ་སྨོས་པ་ནི་ཞེས་མདོར་བསྟན་པའོ། །ཞེས་གསལ། དེས་ན་མདོར་
བསྟན་སྔ་མའི་སྐབས་སུ་ཕྱི་མ་དེ་རྗེས་འཇུག་གམ་འདྲེན་བྱེད་ལ་བཤད་པ་དང་།
མདོར་བསྟན་ཕྱི་མ་སྟེ་རྒྱས་བཤད་ཀྱི་མདོར་བསྟན་སྐབས་ཕྱི་མ་དེ་མིང་མཐའ་སྟེ་
འདྲེན་བྱ་ལ་གོ་བར་བཤད་པ་དེ་རིགས་པ་སྨྲ་བའི་ལུགས་དང་མི་འགལ་ལམ་སྙམ་མོ།།
རང་གིས་གོ་བའི་དབང་དུ་བྱས་ན་ནི་རྗེ་སི་ཏུར་རྩ་བ་ཉམས་པ་ཞིག་ཕྱག་ཏུ་སོན་པ་
མིན་ནམ་སྙམ། ཕྱི་མ་དག་གི་འདྲེན་ཚུལ་ནི། །ཞེས་པ་དེ་རྩ་བ་ངོ་མར། ཕྱི་མ་
དག་གིས་འདྲེན་ཚུལ་ནི། །ཞེས་པ་ཨི་ལྡན་གི་སྒྲར་ས་མཐའ་ཡོད་པ་ཞིག་དགོས་
པར་སེམས་སོ།།
དེ་ལྟར་བྱུང་ན་མདོར་བསྟན་རྒྱས་བཤད་འགྲེལ་ཚུལ་གཅིག་ཏུ་མཚུངས་པར་
བདག་ཉིད་སེམས་སོ། །ལྷག་པར་ཕྱི་མ་ཞེས་པ་དེ་མདོར་བསྟན་རྒྱས་བཤད་གཉིས་
ཀའི་སྐབས་སུ་རྗེས་འཇུག་ལ་གོ་ན་གོ་བ་བཟང་བའི་རྒྱུ་མཚན་ངོ་མ་ནི་ཕྱི་མའི་རྒྱས་
བཤད་ཀྱི་རྩ་བ་ལས། ཕོ་ཡིས་ཕོ་ཡི་མིང་མཐའ་དྲང་། །མོ་ཡིས་མོ་ཡི་མིང་མཐའ་
དྲང་། །ཞེས་སོགས་གསལ་བའི་ཕྱིར། འདི་སྐབས་ཀྱི་འགྲེལ་ཚུལ་ཡང་འདི་ལྟར་
དགོས་ཏེ། ཕྱི་མ་མིང་མཐའ་སྔ་མ་སྟེ་རྗེས་འཇུག་ཕོ་ཡིས་མིང་མཐའ་ཕྱི་མ་མིང་
གཞིའི་ཕོ་ཡིག་དྲང་བར་བྱ་ཞེས་སོགས་ཀྱི་དོན་ཡིན། དཀའ་འགྲེལ་ཐོན་མི་བཞད་
པའི་སྒྲ་དབྱངས་སུ་འདི་སྐབས་བྲ་སི་གཉིས་ཀའི་རྩ་བར་མེད་པའི་རྩ་བ་གསར་པ།
ཕོ་ཡིས་ཕོ་ནི་མིང་མཐའ་དྲང་། །མོ་ཡིས་མོ་ནི་མིང་མཐའ་དྲང་། །མ་ནིང་གིས་ནི་



406 བོད་ཀྱི་བརྡ་སྤྲོད་ནག་ཊཾ ཀཿ
མ་ནིང་ངོ་། །ཞེས་ཆེད་དུ་མངགས་ནས་འདོན་པ་བསྒྱུར་པ་ཡིན་ན་ནི་རྩལ་དུ་བཏོན་
ནས་བཤད་དགོས་ཀྱང་དེ་ལྟར་བཤད་པ་མི་སྣང་ན་དཔྱད་པར་བྱ་བའི་གནས་སུ་གྱུར།
རྒྱུ་མཚན་གང་ལགས་ཤེ་ན། མིང་མཐའ་འདྲེན་ཚུལ་བཤད་པའི་སྐབས་སུ་མིང་
མཐའ་སྔ་མས་ཕྱི་མ་འདྲེ ན་དགོས་པ་ལས་མིང་མཐའ་ཕྱི་མས་མིང་མཐའ་ཕྱི་
མ་གཞན་ཞི ག་འདྲེ ན་པ་གང་དུའང་མ་གསུངས་པའི་ཕྱི ར། ལྷག་པར་མདོར་
བསྟན་རྩ་བས་བསྟན་པའི་མིང་མཐའ་སྔ་ཕྱི་གཉིས་ཀ་རྗེས་འཇུག་ལ་མ་བཞག་
པའི་དབང་དུ་བཏང་ན་དེ་ཡིས་མིང་མཐའ་ཕྱི་མ་གཞན་དེ་ཇི་ལྟ ར་འདྲེ ན་ནམ།
མིང་མཐའ་སྔ་མ་ཞིག་མེད་པར་སྨྲ་ན་ནི་ཕྱི་མ་ཡང་མི་རུང་བར་འགྱུར་ཏེ་ཕན་ཚུན་
ལྟོས་གྲུབ་ཀྱིས་སྔ་ཕྱི་གྲུབ་པ་གང་ཞིག་སྔ་མ་མེད་པའི་ཕྱིར། སྔ་མ་དེ་མིང་གཞིར་
འཇོག་དགོས་པར་སེམས་ན་ནི། དེ་ཡང་མི་རིགས་ཏེ་མིང་མཐའ་འདྲེན་པའི་སྐབས།
ཕོ་ཡིས་ཕོ་ཡི་མིང་མཐའ་དྲངས། །ཞེས་སོགས་ཀྱི་ཕོ་དེ་ཚེག་ཁྱིམ་གང་ཞིག་གི་རྗེས་
འཇུག་ལ་གོ་བ་མ་གཏོགས་མིང་གཞི་ལ་མི་གོ་བའི་ཕྱིར།།
རྟགས་མཚུངས་དང་བརྗོད་བདེའི་སྐོར་བཤད་པ།
༈ འདི་ནི་རྟགས་འཇུག་ནས་བཤད་པའི་བརྡ་སྤྲོད་ཀྱི་གནད་དོན་གལ་ཆེན་ཞིག་ཡིན།
རྟགས་མཚུངས་དང་བརྗོད་བདེའི་རི གས་པ་འདི་ལ་བརྟེ ན་ནས་སུམ་ཅུ་པ་ནས་
བཤད་པའི་རྗེས་འཇུག་ལ་ལྟོ ས་པའི་ཕྲད་རྣམས་ཀྱི་སྒྲའི་སྦྱོར་ཚུལ་གྱི་རྒྱུ་མཚན་
ལེགས་པར་རྟོ གས་ཐུབ། དེ་བཞིན་མིང་མཐའ་འདྲེ ན་པའི་སྐབས་སུ་ཡང་ཀ་
ཁ་ག་གསུམ་ལས་གང་ཞིག་དང་། པ་བ་གཉིས་ལས་གང་ཞིག་འབྲི་དགོས་པའི་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 407
གནད་ཀྱང་ལེགས་བཤད་འདི་ཡི་གོ་བ་གཏིང་ཟབ་ཅིག་མ་རྙེ ད་ན་ཤེས་པར་དཀའ།
འདི ར་བསྟན་རྟགས་མཚུངས་ཞེས་པ་ནི་ངེས་པར་དུ་འབོད་དགོས་པའི་ཚེག་
ཁྱི མ་གཉིས་ཅན་ལས་གོང་མའི་རྗེས་འཇུག་གམ་ཡང་འཇུག་གི་རྟགས་དང་།
འོག་མའི་མིང་གཞིའི་རྟགས། ཡང་ན་ཚེག་ཁྱིམ་གཅིག་དང་དེའི་རྗེས་འཇུག་ལ་
ལྟོས་པའི་ཕྲད་གཉིས་ལས་གོང་མའི་རྗེས་འཇུག་གི་རྟགས་དང་། འོག་མའི་རྗེས་
འཇུག་ལ་ལྟོ ས་པའི་ཕྲད་དེའི་རྟགས་གང་ཡིན་པ་ལ་དཔྱད་པ་ཡིན། གོང་འོག་
གཉིས་རྟགས་གཅིག་པ་ཡིན་ན་རྟགས་མཚུངས་དང་། གལ་ཏེ་གོང་འོག་གཉིས་
རྟགས་གཅིག་པ་མིན་ན་རྟགས་མི་མཚུངས་པ་ཡིན། བརྗོད་བདེའི་གོ་དོན་ནི་གོང་
འོག་གི་རྟགས་མཚུངས་མིན་ལ་མ་ལྟོས་པར་འབོད་བདེ་པོ་ཡོད་ན་བརྗོད་བདེ་ཡིན།
བརྗོད་བདེ་འདིའི་ཁོངས་སུ་རྟགས་མཚུངས་ཡིན་མིན་ཅི་རིགས་ཡོད་ཀྱང་རྟགས་
མཚུངས་མིན་པ་རྣམས་ལ་བརྗོད་བདེ་དང་རྟགས་མཚུངས་ཡིན་པ་རྣམས་ལ་རྟགས་
མཚུངས་ཟེ ར་བ་ཡིན། ཁ་ཅིག་གིས་བརྗོད་བདེ ་ཁས་བླང་དུ་མི་འདོད་པ་དང༌།
ཁ་ཅིག་གིས་བརྗོད་བདེ ་ལ་རྟགས་མཚུངས་མེད་པ་དང་། ཁ་ཅིག་གིས་བརྗོད་
བདེའི་གོ་དོན་དུ་ངག་ནས་བརྗོད་བདེ་པོ་ཡོད་པ་ཙམ་ལས་མིང་མཐའ་འདྲེན་ཚུལ་
ལ་མནོ་བསམ་མི་གཏོང་བ་བཅས་ནི་ལོག་རྟོག་ཁོ་ནར་ཟད། རྟགས་མཚུངས་དང་
བརྗོད་བདེ་གཉིས་ཀ་ཁས་བླང་དུ་རུང་སྟེ་རྩ་བ་ལས། ཕྱི་མ་དག་གི་འདྲེན་ཚུལ་ནི།།
ཕོ་ཡིས་ཕོ་ཡི་མིང་མཐའ་དྲང་། །མོ་ཡིས་མོ་ཡི་མིང་མཐའ་དྲང་། །མ་ནིང་གིས་
མ་ནིང་ངོ༌། །མིང་མཐའ་དེ་དག་ཉིད་ཀྱིས་ནི། །དེ་ཉིད་རང་གི་སྒྲ་མཐུན་པའི།།
ཞེས་གསུངས་པའི་ཕྱིར།།
རྗེས་འཇུག་ལ་ལྟོ ས་པའི་ཕྲད་རྣམས་ནི་རྟགས་མཚུངས་དང་བརྗོད་བདེ་ཅི་
རིགས་ཀྱི་སྒོ་ནས་འཇུག་པ་ཡིན། ལ་དོན་ལྟ་བུའི་སྒྲའི་སྦྱོར་ཚུལ་ལ་མཚོན་ན་ག་



408 བོད་ཀྱི་བརྡ་སྤྲོད་ནག་ཊིཀ
བ་ད་དྲག་བཅས་སུ་ཏུ་སྒྲ་ཐོབ་པ་ནི་ཕོ་ཡིས་ཕོ་ཡིག་དྲངས་པས་རྟགས་མཚུངས་དང་།
དེ་བཞིན་ང་མ་གཉིས་ཀྱི་རྗེས་སུ་དུ་སྒྲ་དང༌། འ་མཐའ་རྟེན་ཡོད་མེད་གང་རུང་གི་
རྗེས་སུ་ར་རུའི་སྒྲ་ཐོབ་པ་བཅས་ནི་མོ་ཡིས་མོ་ཡིག་དྲངས་པས་རྟགས་མཚུངས་
ཡིན། འོན་ཀྱང་ད་མཐར་དུ་སྒྲ་དང་། ན་ར་ལ་གསུམ་གྱི་མཐར་དུ་སྒྲ། དེ་བཞིན་ས་
མཐར་སུ་སྒྲ་ཐོབ་པ་བཅས་ནི་རིམ་བཞིན་ཕོ་ཡིས་མོ་ཡིག་དང་མ་ནིང་གིས་མོ་ཡིག།
ཕོ་ཡིས་མོ་ཡིག་དྲངས་པས་བརྗོད་བདེ་ཡིན། དེ་བཞིན་ཨི་ལྡན་གྱི་སྒྲའི་སྦྱོར་ཚུལ་
ནི༑ རྗེས་འཇུག་ད་བ་སའི་རྗེས་སུ་ཀྱི་སྒྲ་དང་། མ་ཡི་རྗེས་སུ་གྱི་སྒྲ། ངའི་རྗེས་སུ་གི་
དང་། འ་མཐའ་རྟེན་ཡོད་མེད་ཀྱི་རྗེས་སུ་འི་དང་ཡི་བཅས་ནི་རྟགས་མཚུངས་ཡིན།
རྗེས་འཇུག་མ་ནིང་ན་ར་ལ་གསུམ་གྱི་རྗེས་སུ་གྱི་སྒྲ་ཐོབ་པ་ནི་བརྗོད་བདེ་ཡིན། གང་
ལགས་ཤེ་ན། ཨི་ལྡན་གྱི་ནང་དུ་མིང་གཞི་མ་ནིང་ལས་གྲུབ་པའི་ཕྲད་མེད་པས་ཡིན།
འདི་དག་གིས་མཚོན་པར་བྱས་ཏེ་ལྷག་མ་རྣམས་ཤེས་པར་བྱའོ།།
སྟོན་དཔྱིད་དབྱར་དགུན་གྱི་རྗེས་སུ་རང་གི་མིང་མཐར་ཀ་ཁ་ག་གསུམ་ནས་
གང་རུང་ཞིག་བྲིས་ཀྱང་བརྗོད་བདེ་ཡོད་པར་བརྟེན་ཆེས་མི་རི གས་པ་མེད་མོད།
འོན་ཀྱང་མིང་མཐའ་འདྲེན་པའི་སྐབས་སུ་རྟགས་མཚུངས་དང་བརྗོད་བདེ ་གཉིས་
ཀ་ཡོད་ན་རྟགས་མཚུངས་འབྲི་དགོས་པ་དེ་རང་རེའི་བརྡ་སྤྲོད་པའི་སྤྱི་སྲོལ་ཡིན།
དེས་ན་སྟོན་ཁ་དང་། དཔྱིད་ཀ །དབྱར་ཁ། དགུན་ཁ་ཞེས་འབྲི་དགོས་པ་ཡིན། འདི་
ཡི་རྒྱུ་མཚན་ངོ་མ་ནི་གང་དུ་རྟགས་མཚུངས་དགོས་ས་དེར་རྟགས་མཚུངས་བྲིས་ཡོད་
ན་དེར་ངེས་པར་བརྗོད་བདེ་ཡོད་ལ། འོན་ཀྱང་གང་དུ་བརྗོད་བདེ་ཡོད་པ་དེ ར་རྟགས་
མཚུངས་ངེས་པར་ཡོད་པའི་བཤད་པ་བྱེད་དུ་མེད། དེས་ན་དཔྱིད་ཀ་ལྟ་བུ་ལ་མཚོན་ན།
དཔྱིད་ཁ་དང་དཔྱིད་ག །དཔྱིད་ཀ་བཅས་གསུམ་གར་བརྗོད་བདེ་ཡོད་པ་མཚུངས་ཀྱང་།
དཔྱིད་ཀ་ཞེས་པ་འདིར་བརྗོད་བདེ་ཡོད་པར་མ་ཟད་རྟགས་མཚུངས་འཕར་མ་ཡོད་པར་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 409
བརྟེན་འདི་ཉིད་ལ་རྟགས་མཚུངས་ཞེས་མ་གཏོགས་བརྗོད་བདེ་ཞེས་མི་ཟེར། འོན་ཀྱང་
བརྗོད་བདེ་མེད་པའི་དོན་ནི་གཏན་ནས་མིན་ནོ། །འདི་ཐད་སྨྲ་སྒོའི་ལྡེ་མིག་ཏུ།
དེ་ལྟར་ནའང་འདི ར་སྒྲ་རིག་པར་ཤིན་ཏུ་གལ་ཆེ་བའི་གནས་དཔེར་ན་
<<རྟགས་འཇུག>> གི་གཞུང་དུ་མིང་མཐའ་འདྲེན་ཚུལ་ལ་རྟགས་
མཚུངས་དང་བརྗོད་བདེ་འདྲེན་ཚུལ་གང་ཡིན་གྱི་རྣམ་གཞག །དེ་བཞིན་
དུ་ཡི་གེའི་བྱེད་རྩོལ་དང་སྐྱེ་གནས་ཀྱི་སྐོར། གཞན་ཡང་ལེགས་སྦྱར་
གྱི་བརྡ་སྤྲོད་ལས་དཔེ་བླངས་པའི་ཚིག་སྡུད་ཀྱི་རྣམ་གཞག་ལ་སོགས་པ་
རྣམས་ནི་སྔོན་གྱི་བརྡ་སྤྲོད་ཀྱི་གཞུང་དུ་བཤད་པ་མཛད་སྲོལ་ཡོད་ནའང་
བོད་ཡིག་འབྲི་ཀློ ག་གི་རྩལ་འཐོབ་པའི་ཕྱིར་བརྡ་སྤྲོད་སྦྱོང་བ་ལ་གནད་
འདི ་དག་དེ་ཙམ་ཉེ་བར་མི་མཁོ་བས་དེ་རྣམས་ལ་འདི ར་བཤད་པ་མི་
དགོས་པར་བྱས་ཡོད་པ་བཅས་མཁྱེན་འཚལ༑ ༢༡
ཞེས་གསལ་འདུག་ཀྱང་རྟགས་མཚུངས་དང་བརྗོད་བདེ འི ་རྣམ་གཞག་ནི་བོད་
སྐད་རང་གི་ཐུན་མོང་མ་ཡིན་པའི་རང་གཤིས་ལ་ཡོད་པའི་རྣམ་གཞག་གལ་ཆེན་
ཞིག་ཡིན་ཅིང་། འདི་སྐོ ར་ཉིད་ཀྱི་སྨྲ་སྒོའི་ལྡེ་མིག་ཏུ་མ་བཀོད་ཀྱང་ཆོག་ལ།
འོན་ཀྱང་བོད་ཀྱི་བརྡ་སྤྲོད་ཀྱི་རྣམ་གཞག་ནང་ལེགས་སྦྱར་བརྡ་སྤྲོད་ལས་དཔེ་བླངས་
པའི་ཚིག་སྡུད་ཀྱི་རྣམ་གཞག་བཞིན་བོད་ཀྱི་བརྡ་སྤྲོད་དུ་ཉེ་བར་མི་མཁོ་བར་བཤད་
པ་འདི་ནི་དོན་ལ་མི་གནས་པའི་འགྲེལ་བརྗོད་ཅིག་ལགས། ལྷག་པར་ཕྲད་དང་རྣམ་
དབྱེ་མིང་མཐའི་སྦྱོར་ཚུལ་ཡོངས་རྫོགས་རྟགས་མཚུངས་དང་བརྗོད་བདེ ་གང་རུང་
ལ་བརྟེན་པ་ཞིག་ཡིན་པར་ཐེ་ཚོམ་མེད། སྐྱེ་གནས་ཀྱི་སྐོར་འདི་ཡང་འབྲི་རྩལ་ལ་དེ་
ཙམ་མི་མཁོ་བ་བདེན་ཡང་ཀློག་ལ་མཚོན་ན་ཡུལ་མི་ཞིག་ལ་རང་ཉིད་ཀྱི་སྐད་ཡིག་



410 བོད་ཀྱི་བརྡ་སྤྲོད་ནག་ཊིཀ
ཡིན་པ་རྒྱུ་མཚན་དུ་བྱས་ཏེ་ཆེད་དུ་མ་བསླབས་ཀྱང་རང་བཞིན་གྱིས་ཤེས་ཐུབ་པ་
བདེན་ཡང་། དེང་གི་དུས་སུ་ནི་བོད་ཕྲུག་མི་ཉུང་བ་ཞིག་ནས་ང་དང་རྔ། ཅ་དང་ཙ།
ཆ་དང་ཚ། ན་དང་སྣ། མ་དང་སྨ། ས་དང་ཟ། ཤ་དང་ཞ་བཅས་ཀྱི་ཐད་ཀྱང་དཀའ་
ངལ་འཕྲད་པ་འདི་དག་བསྙོན་དུ་མེད། དེར་བརྟེན་གལ་ཆེན་གལ་ཆུང་དུ་བཟུང་བ་
དང་གལ་ཆུང་གལ་ཆེན་དུ་བཟུང་བའི་རྣམ་རྟོག་ནི་ལེགས་པར་མ་བཤད་དོ།།
རྗེས་འཇུག་གི་ཅི་ཕྱིར་འཇུག་པ་བཤད་པ།
༈ རྗེས་འཇུག་རྣམས་དགོས་པ་གང་གི་ཕྱིར་ཞུགས་པ་དེ་ལ་རྗེས་འཇུག་གི་ཅི་ཕྱིར་
འཇུག་པ་ཟེ ར་བ་ཡིན། སྤྱིར་བཏང་རྗེས་འཇུག་གི་དོན་གྱི་ཚུལ་ཇི་ལྟར་འཇུག་
པའི་སྐབས་སུ་རྗེས་འཇུག་གི་དགོས་པ་བཤད་པ་ཡིན་ནའང་། འདི ར་དམིགས་
བསལ་རྗེས་འཇུག་གི་ཅི་ཕྱིར་འཇུག་པ་བཤད་པ་ཞེས་ས་བཅད་ལོགས་སུ་བཀོད་
པ་ནི་རྗེས་འཇུག་གི་ཡི་གེ་རྣམས་མིང་གཅིག་གྲུབ་པ་ལ་ཡང་མེད་ཐབས་མེད་
པ་སྟོན་པའི་ཆེད་དུ་ཡིན། དེ་ཡང་རྩ་བ་ལས། ཅི་ཕྱིར་འཇུག་པར་བྱེད་ཅེ་ན།།
ཡི་གེའི་ཁོངས་ནས་མིང་དབྱུང་སྟེ། །མིང་གི་ཁོངས་ནས་ཚིག་ཕྱུང་ནས། །ཚིག་
གིས་དོན་རྣམས་སྟོན་པར་བྱེད། །མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་
པར་འགྱུར། །ཕོ་ཡིག་དེ་དག་རྣམས་ལ་ཡང་། །འཇུག་པར་བཅས་པ་མེད་པར་ནི།།
མིང་དང་ཚིག་ཀྱང་གསལ་མི་ནུས། །མིང་ཚིག་གསལ་བར་མེད་ན་ནི། །དོན་
རྣམས་བརྗོད་པར་མི་འགྱུར་རོ། །ཞེས་དང་། དེ་བཞིན་སུམ་ཅུ་པའི་རྩ་བ་ལས་
ཀྱང་། སྔོན་འཇུག་ཡོད་དམ་མེད་ཀྱང་རུང་། །མིང་གཞིའི་ཡི་གེ་གང་ཡིན་ལ།།



བྱ
དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 411
ཉིས་འབྲེལ་ཡོད་དམ་སུམ་འབྲེལ་ཡོད། །ཨཱ་ལི་བཞི་ལས་གང་ལྡན་ཡང་། །རྗེས་
འཇུག་བཅུ་པོ་མ་ཞུགས་ན། །མིང་གཞན་སྦྱོར་བ་ཡོད་མི་སྲིད། །ཅེས་གསལ་བ་
ལྟར་མིང་ཚིག་གཉིས་ཀྱི་རྩོམ་གཞི ར་གྱུར་པའི་སྐད་ཀྱི་སྒྲ་གདངས་ནི་དབྱངས་
གསལ་འདུས་པ་ལས་གྲུབ་ཅིང་། དཔེར་ན། ང་དང་ཁ་ལྟ་བུའོ།།
འོན་ཀྱང་དེ་དག་ལ་རྗེས་འཇུག་བཅུ་པོ་གང་རུང་ཞིག་མ་ཞུགས་ན་གོང་གསལ་
ང་ཞེས་པ་དེ་ཡིས་ང་དང་ཁྱོད་ཅེས་པའི་ངའི་དོན་སྟོན་མི་ཐུབ་ཅིང་། དེ་བཞིན་
གོང་གསལ་ཁ་ཞེས་པ་དེས་ཀྱང་ཁ་མིག་གཉིས་སུ་ཕྱེ་བའི་ཁ་ཡི་དོན་སྟོན་མི་ཐུབ།
དེས་ན་གོང་གསལ་གསལ་བྱེད་ང་ལ་རྗེས་འཇུག་འ་ཡིག་ཞུགས་པ་ན་ང་དང་ཁྱོད་ཀྱི་
ང་ཡི་དོན་སྟོན། དེ་བཞིན་གོང་གསལ་གསལ་བྱེད་ཁ་ལ་རྗེས་འཇུག་འ་ཞུགས་པ་ན་
ཁ་མིག་གཉིས་སུ་ཕྱེ་བའི་ཁ་ཡི་དོན་སྟོན། རྗེས་འཇུག་མེད་པར་གྱུར་ན་མང་པོ་ལྟ་
ཅི་ང་དང་ཁྱོད་ཅེས་པའི་དོན་ཡང་སྟོན་མི་ཐུབ། དེས་ན་ཕྱི་ནང་གི་སྐད་ཡིག་རིག་
པ་དང་། ལོ་རྒྱུས་རིག་པ། ཚན་རིག །ཆོས་སྲིད་ཀྱི་རྣམ་གཞག་སོགས་གང་ཞིག་ ་
སློབ་གཉེར་བྱེད་འདོད་ཀྱང་མིང་ཚིག་ཡི་གེ་གསུམ་གྱི་བདག་ཉིད་དུ་གྱུར་པའི་བརྡ་
དག་ལ་ཐོས་བསམ་བྱ་རྒྱུ་ཤིན་ཏུ་གལ་ཆེ། ལྷག་དོན་རྗེས་འཇུག་གི་སྦྱོར་བ་རྣམས་
ལ་ཤིན་ཏུ་མཁས་པར་བྱེད་དགོས་པ་གནད་ཀྱི་དོན་པོར་སེམས་དགོས་སོ།།
སྐབས་འདི ར་རྗེས་འཇུག་གི་སྦྱོར་བ་ཞེས་པའི་གོ་བ་ནི་སྤྱིར་མིང་ཚིག་ཡི་
གེ་གསུམ་ལ་གོ་བ་དང་། ཁྱད་པར་ཕྲད་དང་རྣམ་དབྱེའི་འཇུག་པ་ལ་གོ་བ་ཡིན།
དེ་ལྟར་ཡིན་པ་ཡང་རྩ་བར་དངོས་བསྟན་འཕྲད་ཕལ་ཆེ་བ་རྗེས་འཇུག་ནས་བཏོན་
པའི་རྒྱུ་མཚན་ལ་ཐུག །ཚིག་གཞན་ཞིག་གིས་བརྗོད་ན་རྗེས་འཇུག་གི་སྦྱོར་བ་
ཞེས་པ་ནི་ལུང་སྟོན་པ་སུམ་རྟགས་ལ་གོའོ། །འདི་དང་བོད་ཀྱི་བརྡ་སྤྲོད་པ་དང་།
བོད་ཀྱི་སྒྲ་རིག་པ་རྣམ་གཉིས་དོན་གཅིག་མིང་གི་རྣམ་གྲངས་སོ། །རྩ་བ་ལས།



t
412 བོད་ཀྱི་བརྡ་སྤྲོད་ནག་ཊིཀ
རྗེ ས་འཇུ ག་བཅུ་ཡི་དོ ན་ཤེ ས་ན། །འབྲི་དང་ཀློ ག་དང་བཤད་རྣམས་ཀྱི།།
མཚམས་སྦྱོར་སྒྲ་ལ་ཐོགས་མེད་ཅིང་། །འབྲེལ་བ་སྨྲ་བའི་མཆོ ག་ཏུ་འགྱུར།།
གཞན་ཡང་རྗེས་འཇུག་ཤེས་པ་ཡིས། །དོན་གྱི་སྦྱོར་བ་མ་མཐོང་ཡང་། །དོན་དང་
མཐུན་པའི་སྦྱོར་བ་ཤེས། །ཞེས་གསལ་བ་ལྟར་རྗེས་འཇུག་གི་སྦྱོར་བ་ལེགས་པར་
ཤེས་པའི་དགོས་པའམ་བོད་ཀྱི་སྐད་ཡིག་བརྡ་སྤྲོད་དང་མཐུན་པར་ཤེས་ན་དགེ་
མཚན་གང་ཡོད་ཆེས་གསལ་བར་གསུངས་ཡོད། དེ ར་མ་ཟད་བླ་མའི་མན་ངག་སྟེ་
རྒྱུས་ཡོད་ཀྱི་མི་ཡིས་རྒྱུས་སྟོན་བྱེད་རྒྱུ་ཡང་ཤིན་ཏུ་གལ་ཆེན་ཡིན་པ་བསྟན་ཡོད།
དེ་མིན་སྐད་ཡིག་གི་གནས་ཚད་ཇི་ཙམ་མཐོ་ཡང་བརྗོད་བྱ་དོན་ལ་དབབ་ཐུབ་པའི་
ངེས་པ་མེད། རྩ་བ་ལས། རྗེས་འཇུག་སྦྱོར་བ་མཁས་པ་ན། །ལུང་གི་དོན་དང་སྦྱོར་
བ་དང་། །བླ་མའི་མན་ངག་གསུམ་སྦྱར་ནས། །དོན་གྱི་ཐོག་ཏུ་དབབ་པར་བྱ།།
ཞེས་གསལ། དེ་ལྟར་ན་ཡང་གོ་རི མ་ངེས་ཅན་བརྒྱད་ནས་ཐོས་བསམ་བྱས་ན་
ས་ཆོད་ཆེ་བ་ཡོང་ཞིང་། དེ་མིན་ས་ཆོད་མི་འོང་བ་ཡང་རྩ་བ་ནས་གསལ། དེ་
ཉིད་ལས། བསླབ་ལ་བརྩོན་པའི་གང་ཟག་གིས། །དང་པོ་ང་རོ་རྣམས་ལ་སྦྱང་།།
སྔོན་འཇུག་རྗེས་འཇུག་མིང་གཞི་གསུམ། །ཀློག་གི་ཆེད་དུ་བསླབ་པ་ཡིན། །རྗེས་
འཇུག་བཞི་ཡི་སྦྱོར་བ་ནི། །མཉན་བསམ་བསྟན་པའི་དོན་དུ་སྦྱར། །ཡན་ལག་དེ་
དག་མཐུ་ཡིས་ནི། །འབྲས་བུའི་ཆེད་དུ་དོན་ལ་དབབ། །བསླབ་པའི་རིམ་པ་འདི་
ཡིས་ནི། །གང་ཞིག་འབད་པ་ཆུང་ངུས་ཀྱང་། །ཤེས་རབ་མྱུར་དུ་གྲོལ་བར་འགྱུར།།
དེ་ཕྱིར་དང་པོར་འདི་ཉིད་བསླབ། །དེ་ནས་རྒྱས་པའང་མཉན་བྱས་ཏེ། །བསླབ་པ་
གང་ལ་དད་པ་ཡི། །གཞུང་ཉིད་བླ་མ་དག་ལས་མཉན། །ཞེས་གསལ། འོ་ན་སུ་བྱུང་
ལ་བསླབ་ན་རུང་ངམ་ཞེ་ན། དེ་ཡང་མིན་ཏེ་སྣོད་ལྡན་ཁོ་ན་ལ་གདམས་པར་བྱ་ཡི།
སྣོད་མི་ལྡན་ལ་གནས་སྐབས་གདམས་པར་མི་བྱའོ། །ཞེས་རྩ་བ་ན་གསལ། དེ་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 413
ཉིད་ལས། སློབ་དཔོན་དེ་ཉིད་དུ་འཛིན་ཅིང་། །ལེ་ལོ་གཡེང་བ་རྣམ་པར་སྤངས།།
ཟོ་བཟང་དད་པ་ལ་བརྟེན་པ། །སྐྱེས་བུ་དེ ས་ནི་མྱུར་རྟོགས་ཏེ། །དེ་ལ་དུས་སུ་
འདོམས་པར་བྱ། །ཅིག་ཤོས་དེ་ལས་ལྡོག་པའོ། །ཞེས་གསལ་ལོ།།
སུམ་ཅུ་པར་ཕྲད་དང་རྣམ་དབྱེ་ཇི་སྙེད་མཆིས་པ་དེ་དག་སླར་ཡང་རྟགས་ཀྱི་
འཇུག་པར་ལན་གཉིས་ཙམ་འཆད་པའི་རྒྱུ་མཚན་གང་ཡིན་ཟེར་ན། སུམ་ཅུ་པར་
ཕྲད་དང་རྣམ་དབྱེའི་ངོས་འཛིན་དང་། རང་གི་ངོ་བོ་དཔེར་བརྗོད་དང་བཅས་པ་
བསླབ་ཕྱིར་བསྟན། འོན་ཀྱང་རྟགས་ཀྱི་འཇུག་པར་ལན་གཉིས་ཙམ་ཕྲད་དང་།
རྣམ་དབྱེ་ཇི་སྙེ ད་གསལ་བ་ལ་རྒྱུ་མཚན་འཐད་ལྡན་ཡོད་དེ། ལན་དང་པོས་ཕྲད་
དང་རྣམ་དབྱེ་རྣམས་མིང་མཐའི་སྒོ་ནས་ཇི་ལྟར་འདྲེན་ཚུལ་འཆད་པ་དང་། ལན་
གཉིས་པར་ཕྲད་དང་རྣམ་དབྱེ་དེ་དག་གི་ནང་གསེས་འཇུག་ཚུལ་གསལ་བར་བསྟན་
པའི་ཆེད་དུའང་ཡིན། དཔེར་ན། སངས་རྒྱས་ཀྱི་རྗེས་སུ་སུ་དང་ཀྱི། ཏེ་དང་ཀྱང་
སོགས་ཇི་སྙེད་ཅིག་ཞུགས་སྲིད་ཀྱང་དོན་གྱི་ངོ་བོ་བརྗོད་སྐབས་རྗོད་པ་པོའི་བསམ་
དོན་བཞིན། མཐའ་སྦྱར་འོག་མའི་མིང་དོན་དང་སྦྱར་ནས་ཞུགས་དགོས་པ་དང་།
དེ་དག་ཚང་མ་ལྷན་ཅིག་ཏུ་ཞུགས་པས་ག་ལ་འགྲིག། དེས་ན་འདི་དག་ནི་དགོས་
པ་དང་ལྡན་པས་ཟློས་སྐྱོན་དུ་སེམས་མི་རུང་། འདི་ལྟར་ཡིན་པ་རྩ་བར་ཡང་ཤིན་
ཏུ་གསལ་ཏེ། དེ་ཉིད་ལས། མིང་མཐའ་དེ་དག་ཉིད་ཀྱིས་ནི། །དེ་ཉིད་རང་གི་སྒྲ་
མཐུན་པའི། །ཆོས་དངོས་ལས་དང་བྱེད་པ་དང་། །སྦྱིན་དང་འབྱུང་ཁུངས་འབྲེལ་བ་
དང་། །གནས་དང་བོད་པའི་སྒྲ་ཡང་དྲང་། །གཞན་ཡང་སླར་བསྡུ་ལྷག་བཅས་དང་།།
འབྱེད་སྡུད་བརྣན་དང་བདག་པོ་དང་། །དགག་སྒྲུབ་རྒྱན་དང་འདུས་ལའང་འཇུག།
དེ་དག་སྔ་ཤུགས་འདྲེན་པས་འབྱུང་། །ཞེས་དང་། དེ་དག་ནང་གསེས་གང་འཇུག་པ།།
མཐའ་སྦྱར་འོག་མའི་མིང་དོན་ལས། །སྤྱིར་འཇུག་ཡོད་དམ་བྱེད་པ་ཡོད། །དེ་



414 བོད་ཀྱི་བརྡ་སྤྲོད་ནག་ཊིཀ
བཞིན་ཆེད་བྱེད་རྟེན་བྱེད་དང་། །ལས་བྱ་བླང་བྱ་བསྒྲུབ་པར་བྱ། །སྔོན་དུ་འོས་
པ་གནས་པའམ། །གཞན་ཡང་ཚིག་དོན་འོག་མ་ལས། །བསྡུ་རྒྱུ་ཡོད་དམ་མེད་
པ་དང་། །གོང་མ་ལས་ཀྱང་དེ་བཞིན་ཏེ། །རྣམ་གྲངས་དག་ཀྱང་བཀོད་པ་ལས།།
བསྐྱར་བ་ཡོད་དམ་མེད་པ་དང་། །ཕོ་སྒྲ་དང་ནི་མོ་སྒྲ་དག། མིང་གི་མཐའ་ན་ཡོད་
མེད་དང་། །རྒྱན་དུ་གྱུར་པ་རྣམས་ལ་ཡང་། །དོན་ལ་བསྙེགས་པ་ཡོད་མེད་དང་།།
བསྟན་བྱ་ལྷག་མ་ཡོད་མེད་དང༌། །ཚིག་དོན་རྫོགས་དང་མ་རྫོགས་ཀྱིས། །དེ་དག་
ནང་གསེས་རྣམ་པར་དབྱེ། །ཞེས་གསལ་ལོ།།
ཡི་གེའི་གནས་འདི་ཉིད་ཉམས་པར་གྱུར་ན་གནས་སྐབས་དང་མཐར་ཐུག་
གི་བདེ་བ་ཉམས་པར་འགྱུར་རོ། །དེས་ན་རང་གཞན་ཚང་མས་སྒོ་ཀུན་ནས་འདི་
ཉིད་བསླབ་པར་བྱ་ཡི། མ་བསླབས་ན་མི་ཤེས་པ་ཡིན། རྩ་བ་ལས། དེ་ལྟར་གྱུར་
ན་འཇིག་རྟེན་དུ། །དོན་མཚོན་བརྗོད་པ་ཀུན་ཀྱང་མེད། །རིག་བྱེད་སྨྲ་བའང་ཡོད་
མི་འགྱུར། །ཉན་ཐོས་རང་རྒྱལ་སངས་རྒྱས་ཀྱི། །བསླབ་པ་རྣམས་ཀྱང་མེད་པར་
འགྱུར། །ཇི་ལྟར་འཇིག་རྟེན་སེམས་ཅན་དག །ཕུང་པོ་ཁམས་དང་སྐྱེ་མཆེད་དང་།།
གྲུབ་མཐའ་གཞན་ཡང་ཡོད་ན་ཡང་། །རང་ཉིད་ཀྱིས་ནི་མི་ཤེས་བཞིན། །དེ་བཞིན་
ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་གྱུར་ཀྱང་། །རང་ཚུལ་དེ་ཉིད་མི་
ཤེས་པས། །དོན་ལ་སྦྱོར་བ་ག་ལ་ཤེས། །ཞེས་པ་ནི་ཕྱི་ནང་གི་རིག་པའི་གནས་ཏེ་རིག་
བྱེད་རྣམ་བཞི་དང་། བསླབ་གསུམ་གྱི་བརྗོད་བྱ་ཅི་འདྲ་ཞིག་ཐོས་བསམ་བྱས་ཀྱང་
རྗོད་བྱེད་ཚིག་ལ་མ་བརྟེན་པར་བརྗོད་བྱ་དོན་མཚོན་བརྗོད་པ་མེད་པར་འགྱུར་ཞིང་།
གཞན་ཡང་ཕུང་པོ་ལྔ་དང་། ཁམས་བཅོ་བརྒྱད། སྐྱེ་མཆེད་བཅུ་གཉིས། བྱེ་མདོ་
དབུ་སེམས་བཅས་ཀྱི་གྲུབ་མཐའ་ཇི་སྙེད་ཅིག་ཡོད་ཀྱང་འགོ་དགེ་བའི་བཤེས་གཉེན་
ཀློག་སློབ་དཔོན་ནས་བཟུང་སྟེ་ཚུལ་བཞིན་མ་བསྟེན་ན་མཁས་བཙུན་བཟང་གསུམ་གྱི་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 415
བཟང་རྒུ་ཚང་བའི་ཡོན་ཏན་རྨད་བྱུང་མངོན་པར་རྫོགས་པའི་སངས་རྒྱས་ཀྱི་གོ་འཕང་
ནམ་ཡང་ཐོབ་པར་མི་འགྱུར་ཞེས་པའི་དོན་ནོ། །མཐར་བསྔོ་སྨོན་གྱིས་རྒྱས་འདེབས་
པ་ནི། །དེ་ཕྱིར་སྨྲ་བའི་དབང་ཕྱུག་གི །རྗེས་སྨྲས་འདི་ཀུན་རྟོ གས་གྱུར་ཅིག།
ཅེས་རྩ་བ་དང་མཐུན་པར་མཚམས་སྦྱོར་ཞུས་པའོ།།
སུམ་ཅུ་པར་ཕྲད་དང་རྣམ་དབྱེའི་རྣམ་གཞག་བསྟན་པའི་རྗེས་
སུ་སླར་ཡང་རྟགས་འཇུག་ནང་དེ་དག་
བསྟན་པའི་དགོས་པ་བཤད་པ།
༈ འཇམ་དབྱངས་རྣམ་འཕྲུལ་དུ་གྲགས་པའི་ཆོས་རྒྱལ་སྲོང་བཙན་སྒམ་པོའི་
(༦༡༧-༦༥༠) བཀའི་བློ ན་པོ་ཐོན་མིས་ཕྱི་ལོ་བརྒྱ་ཕྲག་བདུན་པའི་ནང་མཛད་
པར་ཡོངས་སུ་གྲགས་པའི་བོད་ཀྱི་བརྡའ་སྤྲོད་པ་སུམ་ཅུ་པའི་རྩ་བར་རྗེས་འཇུག་ལ་
ལྟོས་པའི་ཕྲད་རྣམ་དབྱེ་དང་བཅས་པ་དང་། རྗེས་འཇུག་ལ་མི་ལྟོས་པའི་ཕྲད་རང་
དབང་ཅན་རྣམས་བཤད་ཟིན་རྗེས་སུ་སུམ་རྟགས་གཉིས་གཞུང་གཅིག་ཡིན་པའི་
ངོས་འཛིན་གནང་བཞིན་དུ་ཕྲད་གཞན་དབང་ཅན་དང་རང་དབང་ཅན་རྣམས་རྟགས་
འཇུག་གི་ནང་དུ་སླར་ཡང་ཚར་གཉིས་ཏེ་མདོར་ན་སུམ་རྟགས་ཀྱི་གཞུང་འདིར་ཕྲད་
དང་རྣམ་དབྱེ་རྣམས་ཚར་གསུམ་བསྟན་དོན་གང་ཡིན་ཞེ་ན། བཤད་པར་བྱ་སྟེ།



416 བོད་ཀྱི་བརྡ་སྤྲོད་ནག་ཊཾ ཀཿ
༈ ཐོག་མར་སུམ་ཅུ་པར་ཕྲད་དང་རྣམ་དབྱེ་སྟོན་པའི་གཞུང་ནི། རྗེས་འཇུག་ཡི་
གེ་བཅུ་པོ་ནི། །ཞེས་པ་ནས། དུས་ཀྱི་དབང་དུ་གཉིས་ཡིན་ནོ། །ཞེས་པའི་བར་སླར་
བསྡུའི་རྩ་བར་རྐང་པ་༤། ལ་དོན་གྱི་རྩ་བར་རྐང་པ་༡༠། ཨི་ལྡན་གྱི་རྩ་བར་རྐང་པ་ཊ།
རྒྱན་སྡུད་ཀྱི་རྩ་བར་རྐང་པ་༢། ལྷག་བཅས་ཀྱི་རྩ་བར་རྐང་པ་༤། འབྱེད་སྡུད་ཀྱི་
རྩ་བར་རྐང་པ་༢། འབྱུང་ཁུངས་ཀྱི་རྩ་བར་རྐང་པ་༤། །བོད་སྒྲའི་རྩ་བར་རྐང་པ་༢།
ནི་སྒྲའི་རྩ་བར་རྐང་པ་༣། དང་སྒྲའི་རྩ་བར་རྐང་པ་། དེ་སྒྲའི་རྩ་བར་རྐང་པ་༥། སྤྱི་
སྒྲའི་རྩ་བར་རྐང་པ་༣། བདག་སྒྲའི་རྩ་བར་རྐང་པ་༤། དགག་སྒྲའི་རྩ་བར་རྐང་པ་༤།
སྟེ་རྐང་པ་༦༠འམ་ཚིགས་བཅད་བཅོ་ལྔའི་བདག་ཉིད་ཅན་ཞིག་ཡིན། དབུར་མཆོད་
བརྗོད་དང་བརྩམ་པར་དམ་བཅའི་རྩ་བར་རྐང་པ་༡༢དང་། སྦྱར་བྱ་ཡི་གེའི་རྣམ་
གཞག་གི་རྩ་བར་རྐང་པ་༡༨། མཇུག་ཏུ་གདམས་ངག་བརྗོད་པར་འདོམས་པ་རྣམ་
བཞིའི་རྩ་བར་རྐང་པ་༤༡སྟེ་རྐང་པ་༧༡གམ་ཚིགས་བཅད་༡༧དང་རྐང་པ་༣བཞུགས།
༡༧དང་༡༥ཡི་སྡོམ་ཐོབ་ནི་༣༢ཡིན་ཅིང་། དེས་ན་སུམ་ཅུ་པའི་གཞུང་ཡན་ལག་
དང་བཅས་པར་རྐང་པ་༡༣༡གམ་ཚིགས་བཅད་༣༢དང་རྐང་པ་༣ཡོད། གཞུང་གི་
ཡན་ལག་སེལ་བའི་བསྟན་བཅོས་དངོས་ལ་རྐང་པ་༡༡༩སྟེ ་ཚིགས་བཅད་༢༩དང་
རྐང་པ་གསུམ་ཡོད།།
གཞུང་འདི ར་ཕྲད་དང་རྣམ་དབྱེ་རྣམས་ཀྱི་གྲུབ་སྟངས་དང་། ངོ་བོ། རང་
གི་འཇུག་ཡུལ་ཉི་ཚེ་བ་ཙམ་དངོས་སུ་བཤད་པ་མ་གཏོགས་ཨི་ལྡན་ཁོ་ན་ལས་
གཞན་པའི་ཕྲད་གཞན་དབང་ཅན་རྣམས་ཀྱི་སྒྲའི་སྦྱོར་ཚུལ་ཡང་བཤད་མེད།
མུ་ཏིག་ཕྲེང་མཛེས་ལས།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 417
འོ་ན་ལ་དོན་འཆད་པའི་གཞུང་འདིས་སླར་བསྡུ་དང་འབྲེལ་སྒྲ་སོགས་
འཆད་པའི་སྐབས་ལྟར་ཕྲད་དང་མིང་མཐའ་སྦྱོར་ཚུལ་ཞིག་སྟོན་རིགས་
པ་ལ་མ་བསྟན་པར་ཐལ་བར་འགྱུར་རོ་ཞེ་ན། སྦྱོར་ཚུལ་དེ་ནི་གཞུང་
འདི་ཉིད་ཀྱི་གོང་འོག་གཞན་དང་རྟགས་འཇུག་སོགས་ལས་ཀྱང་རྗེས་སུ་
དཔག་ནུས་པར་དགོངས་ནས་གཞུང་ཟོར་ཡང་བའི་ཆེད་དུ་དངོས་སུ་མ་
བསྟན་པར་ཟད་པས་སྐྱོན་དུ་ཅི་ཞིག་འགྱུར།།༢༢
ཞེས་གསལ་བ་བཞིན་ལགས་སོ། །དེ་ལྟ ར་སྨྲས་པའི་རྒྱུ་མཚན་ནི་ཕྲད་གཞན་
དབང་ཅན་ཡོད་དོ་ཅོག་མིང་མཐའ་འདྲེན་ཚུལ་གྱི་ལེགས་བཤད་དང་བསྟུ ན་ནས་
སྦྱོར་དགོས་པ་དང་། འདི་ཉིད་རྟགས་མཚུངས་དང་བརྗོད་བདེའི་བརྗོད་བྱ་དང་
ཐད་ཀར་འབྲེལ་ཞིང་། དེའི་སྔོན་དུ་དབྱངས་གསལ་དང་སྔོན་རྗེས་མིང་གསུམ་
གྱི་རྟགས་ཀྱི་དབྱེ་བ་ཤེས་དགོས་ཤིང་། དེ་ནི་རྟགས་འཇུག་གི་བརྗོད་བྱར་སོང་།
རྟགས་འཇུག་མ་བཤད་གོང་སུམ་ཅུ་པར་ཕྲད་གཞན་དབང་ཅན་རྣམས་ཀྱི་སྒྲ་སྦྱོར་
བཤད་ཐབས་མེད་པ་རྒྱུ་མཚན་དེ་ལ་ཐུག་པར་སྙམ། གཞུང་ཟོར་བའི་གོ་དོན་ནི་
ངོ་མཚར་འཕྲུལ་གྱི་ལྡེ་མིག་ལས།
ཡི་གེ་ཟོར་ཡང་བ་ཞེས་པའི་དོན་ནི་ཟོ ར་གྱི་སྐད་དོད་རཱུཔ་སྟེ ་ཡིག་
གཟུགས་ཉུང་ཞིང་ཡང་བ་ཡིན་ཞེས་ཁོ་བོས་སྨྲས་སོ།།༢༣
ཞེས་གསལ། དེ་བཞིན་དོན་སྦྱོར་ལ་མཚོན་ན་ཡང་རྣམ་དབྱེ་ནང་གསེས་གང་
ཞིག་འཇུག་གི་ཡོད་པ་དང་། ཕྲད་ཀྱི་ནང་གསེས་གང་ཞིག་འཇུག་གི་ཡོད་པ།
དེ་ཡང་སྒྲ་སྒྲུབ་ཀྱི་རྒྱུ་ཚན་གང་ཞིག་ལ་བརྟེན་ནས་འཇུག་གི་ཡོད་པ་རྣམས་ཀྱི་གསལ་
བཤད་ད་དུང་བཤད་དགོས་པ་ཡིན། སུམ་ཅུ་པར་ཨི་ལྡན་གྱི་སྒྲ་སྦྱོར་བཤད་པ་དེ་



418 བོད་ཀྱི་བརྡ་སྤྲོད་ནག་ཊཾ ཀཿ
ཡང་ལུང་ཙམ་ལས་རྒྱུ་མཚན་གསལ་བཤད་བཀོད་མེད། དེས་ན་སུམ་ཅུ་པའི་ནང་
བཤད་པའི་ཕྲད་རྣམས་ཀྱི་འཇུག་པ་ཆ་ཚང་ཞིག་ཤེས་པར་ད་དུང་དེ་དང་འབྲེལ་
བའི་གནད་དོན་མང་པོ་ཞིག་གསལ་བཤད་མ་བྱུང་ན་ཕྲད་རྣམས་བཙན་སྟབས་སུ་
སྦྱར་བར་མངོན་སྲིད། གལ་ཏེ་བཙན་སྟབས་བྱས་ནས་འགྲིགས་ཀྱི་ཡོད་ན་དེ་སྔ་
རྒྱ་མིས་ཨི་ལྡན་ལ་གི་སྒྲས་ངེས་པར་བྱས་པ་ལྟ་བུར་ཁས་ལེན་དགོས་པར་འགྱུར་
བའི་སྐྱོན་དུ་ཐལ།།
གསེ ར་ཏོག་ཚུལ་ཁྲི མས་བློ ་བཟང་རྒྱ་མཚོའི་(༡༨ ༤༥ - ༡༩༡༤）
བོད་ཀྱི་བརྡའ་སྤྲོད་པ་སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་
བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེ་མིག་ལས་སུམ་ཅུ་པའི་འགྲེལ་པར་
དྲུག་གསུམ་གྱི་རྣམ་དབྱེ་བཤད་སྐབས་ཨི་ལྡན་ཕྲད་ཀྱི་འཇུག་པ་གཞན་རྣམས་
སི་ཏུའི་ཞལ་ལུང་བཞིན་དུ་སྨྲ་སྒོ ་སོགས་གཞུང་གཞན་དུ་རྟོ གས་པར་བྱའོ།།
ཞེས་ཞལ་འཕངས་མ་མཛད་པར་གཞུང་དེ་ཉིད་དུ་ས་བཅད་གཞན་ཞིག་ན་སླར་ཡང་
ཨི་ལྡན་ཕྲད་ཀྱི་འཇུག་པ་གཞན་རྣམས་བཤད་ཡོད། འོན་ཀྱང་སྐབས་ཕྱི་མར་ཨི་ལྡན་
ཕྲད་ཀྱི་འཇུག་པ་རྣམས་བཤད་སྐབས་དྲུག་གསུམ་གྱི་རྣམ་དབྱེ་བཤད་ཕྱིར་མིན་ལ།
དེ་ལས་གཞན་པའི་ཨི་ལྡན་གྱི་འཇུག་པ་རྣམས་བཤད་ཕྱི ར་ཡིན་པས་ན་ཉིས་ཟློས་
དང་འགལ་བའི་སྐྱོན་གྱིས་གོས་པ་མེད་དེ ་དེ ར་གནད་དོན་གཞན་ཞིག་བཀྲལ་བས་
དགོས་པ་ཁྱད་པར་བ་ཡོད་པས་སོ། །དེ་ལྟར་ཡིན་ཡང་དེ་ཉིད་ལས། །
མན་ངག་འདི་བཤད་ཀྱི། གཡུལ་ལས་རྒྱལ་གྱི། མི་འགྱངས་པར་འོང་གི།
ལྷན་དུ་གདའ་ཡི། ཞེས་པ་ལྟ་བུ་ཚིག་གི་འཇོག་འཚམས་དང་། ལེགས་
པར་དཔྱད་ན་ངེས་ཀྱི། མ་དཔྱད་ན་མིན། སྡོམ་པ་བསྲུང་ན་ཡིན་གྱི།
ཡལ་བར་བོར་བས་ག་ལ་ཡིན། བཤགས་པས་དག་གི །བག་མེད་པར་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 419
སྤྱོད་པས་མིན། སྡོག་གཏོང་ཡང་བླའི། སྡིག་ལས་བྱེད་མི་འོས། དགེ་
ཚུལ་སློང་རྣམས་ཆོས་བྱ་ཡི། ཉོ་ཚོང་ག་ལ་བྱེད། ཅེས་པ་ལྟ་བུ་ཚིག་སྔ་
ཕྱི་འགལ་བར་སྟོན་པའི་ཚིག་རྒྱན་གསལ་བྱེད་ལ་འཇུག་གོ།༢༠
དེ་བཞིན་དུ་སུམ་རྟགས་གཉིས་གཞུང་གཅིག་ཡིན་ན་ཡང་སུམ་ཅུ་པའི་ནང་བཤད་
པའི་ཕྲད་དང་རྣམ་དབྱེ་རྣམས་དགོས་པ་མི་འདྲ་བ་དང་ཆ་ལག་ཁ་སྐོང་བའི་ཚུལ་དུ་
སླར་ཡང་རྟགས་འཇུག་གི་གཞུང་ནང་ཕྲད་དང་རྣམ་དབྱེ་རྣམས་བཤད་ཡོད་པ་དོན་
དང་ལྡན་པས་ཉིས་ཟློས་འགལ་བའི་སྐྱོན་གྱིས་གོས་མེད།།
རྟགས་ཀྱི་འཇུག་པར་ཕྲད་དང་རྣམ་དབྱེ་རྣམས་སླར་ཡང་བཤད་པ་ཞེས་པའི་
ཚིག་ཟུར་འདི་ནས་སུམ་རྟགས་གཉིས་རྩ་བའི་གཞུང་གཅིག་ཡིན་པའི་དབང་དུ་བྱས་
ནས་བཤད་པ་ཡིན་ལ། དེ་མིན་གཞུང་གཉིས་ཀྱི་དབང་དུ་བྱས་ན་ཉིས་ཟློས་དང་
འགལ་སྐྱོན་གྱི་སྐྱོན་གྱིས་གོས་མ་གོས་ཀྱི་འགྲེལ་བཤད་ཀྱི་རྣམ་རྟོག་སྤེལ་དགོས་པའི་
ངལ་བ་མ་མཆིས། སུམ་རྟགས་གཉིས་གཞུང་གཅིག་ཏུ་བཞེད་མཁན་གཙོ་བོ་ནི་ཚུ་
ཏིག་ཕྲེང་མཛེས་བྱེད་པོ་ཡིན་ལ། དེ་ཡི་གསལ་བཤད་དུ་སི་ཏུས།
མཆོད་བརྗོད་དང་རྩོམ་པར་དམ་བཅའ་བ་ནི་སྐབས་གཞན་དང་ཐུན་
མོང་བ་ཡིན་པ་རྟགས་འཇུག་ལ་དེ་མེད་པས་གསལ་ཞིང་། སུམ་ཅུ་པ་ནི།
ཡི་གེ་ཨཱ་ལི་ཀཱ་ལི་གཉིས། །སོགས་སྐབས་དང་པོ་ཉིད་ཀྱི་ཐུན་མོང་མིན་
པའི་བརྗོད་བྱ་ཚིགས་བཅད་སུམ་ཅུ་ཉིད་ཀྱིས་རྫོགས་པས་གྲངས་ངེས་པའི་
སྒོ་ནས་བཏགས་པའི་ཕྱིར་རོ།།༢༥
ཞེས་པར་ཐོན་མིའི་ཞལ་ལུང་ལས།



420 བོད་ཀྱི་བརྡ་སྤྲོད་ནག་ཊི ཀཿ
དེའི་སྒྲུབ་བྱེད་ནི། རྟགས་འཇུག་ལ་དེ་མེད་པས་གསལ་ཞིང་། ཞེས་པ་
འདི་ལས་རྣོ་བ་འགོད་རྒྱུ་མ་རྙེ ད་ལ། དེས་ན་ཁྱེད་ཀྱིས་རྟགས་འཇུག་ལ་
དེ་མེད་པས་གསལ། ཞེས་སུངས་པའི་དེ་སྒྲས་མཆོད་བརྗོད་སྟོན་ནམ།
རྩོམ་པར་དམ་བཅའ་སྟོན། དང་པོ་ལྟར་ན་མི་འཐད་དེ་སྡེ་དགེའི་བསྟན་
འགྱུར་ཁྲོད་དུ་བཞུགས་པའི་རྟགས་འཇུག་གི་དབུར། སྨྲ་བའི་སྐྱེས་མཆོག་
སྨྲ་བའི་རྒྱལ། །ཐམས་ཅད་མཁྱེན་ལ་ཕྱག་འཚལ་ལོ། །ཞེས་པའི་རྐང་
པ་གཉིས་པོ་འདི་མཆོད་བརྗོད་མ་ཡིན་ནམ། གཉིས་པ་ལྟར་ན་བདེན་
ཡང་། དེ ས་ད་དུང་ཁྱེད་ཀྱི་དགོངས་པ་ཚིམ་པར་སྐོ ང་མི་ནུས་སོ།།
དེ ང་སང་མཇལ་དུ་ཡོད་པའི་རྟགས་འཇུག་ལ་མཆོད་བརྗོད་ཡོད་མེད་
དཔྱད་དགོས་པ་དེ་ལྟ་བས་ན། དེང་སང་མཇལ་དུ་མེད་པའི་གཞུང་
གཞན་དྲུག་ལ་མཆོད་བརྗོད་དང་རྩོམ་པར་དམ་བཅའ་ཡོད་མེད་ནི་དེ་
བས་ཀྱང་ལྐོག་གྱུར་གྱི་གནས་ཡིན་པས་དེ་དག་ལ་མཆོད་བརྗོད་དང་རྩོམ་
པར་དམ་བཅའ་མེད་པར་ཐག་བཅད་པ་ནི་མཁྱེན་རྩལ་ཧ་ཅང་ཐལ་ཆེ་བར་
མ་གྱུར་གྲང་།།༢༦
འདི་ལ་བཤད་པར་བྱ་སྟེ། རྗེ ་སི་ཏུས་ནི་དངོས་སུ་སུམ་རྟགས་གཉིས་གཞུང་གི་
དཀྱུས་གཅིག་ཏུ་བརྩམས་པར་བཞེད་ཅིང་། ཚེ་ཏན་ཞབས་དྲུང་གིས་ནི་རྗེ་སི་ཏུར་
འདི ཉིད་ཐད་རིག་རྣོའི་དགག་པ་ཕུལ་འདུག་ཀྱང་དོན་དུ་ཞབས་དྲུང་རང་ཉིད་ནས་
ཀྱང་སུམ་རྟགས་གཉིས་གཞུང་གི་དཀྱུས་གཅིག་ཏུ་བཞེད་པར་བདག་ཉིད་སེམས་
སོ༑ ༑གང་ཡིན་ཞེ་ན། རང་ཉིད་ཀྱིས་བརྩམས་པའི་སུམ་རྟགས་ཀྱི་འགྲེལ་པར།
གངས་ཅན་བོད་ཀྱི་བརྡ་སྤྲོད་པའི་བསྟན་བཅོས་སུམ་ཅུ་བ་དང་རྟགས་འཇུག་གི་
རྣམ་གཞག་རྒྱ་ཆེར་བཤད་པ་ཐོན་མིའི་ཞལ་ལུང་ཞེས་བྱ་བ་བཞུགས་སོ། །ཞེས་



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 421
བསྟན་བཅོས་གཅིག་གི་དབང་དུ་བྱས་པའི་མིང་བཏགས་པའི་ཕྱིར། འཕགས་བོད་
གཉིས་ཀའི་ལུགས་ལ་བསྟན་བཅོས་གཉིས་ཀྱི་ནང་དོན་མི་འདྲ་བ་དཀྱུས་གཅིག་ཏུ་
བསྟན་བཅོས་གཅིག་ཏུ་གྲུབ་པ་གནའ་དུས་ན་ཤིན་ཏུ་རྙེ ད་དཀའ་བ་ཡིན་པའི་ཕྱིར།
ལྷག་པར་སུམ་ཅུ་པའི་ནང་བཤད་པ་དེ་སླར་ཡང་རྟགས་འཇུག་ནང་ཉིས་ཟློས་འགལ་
བའི་ཚུལ་དུ་མི་གསལ་བ་དང་། གང་ཞིག་སླར་ཡང་བཤད་པ་རྣམས་ལ་དགོས་པ་
འཐད་ལྡན་ཡོད་པ་དང་། དེ་གཉིས་གང་རུང་གཅིག་གིས་བརྡ་སྤྲོད་ཀྱི་རྩ་བའི་ནང་
དོན་མི་རྫོགས་པ། གཞུང་གི་སྔ་ཕྱི་འབྲེལ་ཆགས་པ་སོགས་ཀྱི་རྒྱུ་མཚན་ལ་བརྟེན་
ནས་གཞུང་དཀྱུས་གཅིག་ཏུ་ཐོན་མིས་མཛད་པར་གྲགས་པ་དེ་དོན་དང་ལྡན་པའི་
གཏམ་དུ་ཁས་ལེན་ནོ།། །
འོ་ན། ཚེ་ཏན་ཞབས་དྲུང་གི་ལན་དེར་རིག་རྣོའི་དགག་པ་ཕུལ་འདུག་ཅེས་
པ་དོན་ལ་གནས་སམ། འདི་ནི་ཞབས་དྲུང་གི་རིགས་པའི་རོལ་རྩེད་ཅུང་ཟད་སྤྲོས་
པའི་ཆ་ཤས་ཤིག་ཏུ་ངོས་འཛིན་བྱེད་ཆོག་པ་ལས་དོན་དུ་སི་ཏུའི་དགོངས་པ་ཉིད་
འཐད་པར་སེམས་སོ། །བོད་ཀྱི་གཏམ་དཔེར། ཡིན་པ་མིན་པར་སྒྲུབ་ཐུབ་པ།
བསྡུས་གྲྭ་ཤེས་པའི་རྟགས་མཚན་དང་། མིན་པ་ཡིན་པར་སྒྲུབ་ཐུབ་པ་བསྡུས་གྲྭ་
ཤེས་པའི་རྟགས་མཚན་ཡིན། ཞེས་བཤད་པ་བཞིན་རིགས་པས་སྒྲུབ་ཐུབ་ཚད་དོན་
ལ་གནས་པའི་ངེས་པ་ག་ལ་དགོས། འོན་ཀྱང་དེ་ལྟར་བཤད་པ་འབྲེལ་མེད་དོན་
གཞན་ལྟ་བུ་ཡང་མིན་ཏེ་ཤེས་བྱའི་སྒོ་རྒྱ་གཅོད་པར་ཤིན་ཏུ་རྔོ་ཐོགས་པའི་ལེགས་
བཤད་གཅིག་ནི་ཅིས་ཀྱང་ངེས་སོ།།



422 བོད་ཀྱི་བརྡ་སྤྲོད་ནག་ཊིཀ
༈ བར་དུ་རྟགས་ཀྱི་འཇུག་པར་ཕྲད་དང་རྣམ་དབྱེ་སྟོན་པའི་གཞུང་ནི། ཆོས་
དངོས་ལས་དང་བྱེད་པ་དང་། །ཞེས་པ་ནས། དེ་དག་སྔ་ཤུགས་འདྲེན་པས་འབྱུང་།
ཞེས་པའི་བར། རྣམ་དབྱེའི་ཕྲད་རྣམས་སྟོན་པའི་རྩ་བར་རྐང་པ་༣། སླར་བསྡུ་
སོགས་ཕྲད་དགུ་སྟོན་པའི་རྩ་བར་རྐང་པ་༤ཡོད། འདི་ན་རྣམ་དབྱེ་རྣམས་བཤད་པ་
ནི་སུམ་ཅུ་པ་བཞིན་དུ་རྣམ་དབྱེའི་ངོ་བོ་དང་མཚན་གཞི་བཤད་པའི་ཆེད་དུ་མིན་ལ།
དེ་དག་ནི་སྔར་སུམ་ཅུ་པར་བཤད་ཟིན་པ་དང་སུམ་རྟགས་གཉིས་གཞུང་གཅིག་
ཏུ་ཁས་བླ ངས་པའི་ཕྱི ར་དེ ་དག་སླར་ཡང་བཤད་པ་ལ་དགོས་པ་ལྷག་པོ ར་མ་
མཆིས། འོན་ཀྱང་བར་དེར་རྣམ་དབྱེ་བཤད་པ་ནི། དེའི་གོང་རོལ་དེ་མ་ཐག་ཏུ།
རྗེས་འཇུག་གི་འཇུག་པ་བཞི་ལས་ཇི་ལྟ ར་འཇུག་པ་བཤད་པ་དང་། དེ་ལ་ཡང་
སྒྲ་ཡི་འཇུག་ཚུལ་དང་དོན་གྱི་འཇུག་ཚུལ་གཉིས་སུ་ཕྱེ་ཞིང་། དོན་གྱི་འཇུག་
ཚུལ་ལ་ཡང་སྔ་མ་གང་ལྟ ར་གྱུར་པ་དང་ཕྱི་མ་གང་ལྟར་འགྱུར་བ་བཤད་པ་ལས་
སྐབས་འདི ར་ཕྱི་མ་གང་ལྟར་འགྱུར་བའི་རྩ་ཚིག །ཕྱི་མ་དག་གི་འདྲེན་ཚུལ་ནི།།
ཕོ་ཡིས་ཕོ་ཡི་མིང་མཐའ་དྲང་། །མོ་ཡིས་མོ་ཡི་མིང་མཐའ་དྲང་། །མ་ནིང་གིས་
ནི་མ་ནིང་ངོ་། །མིང་མཐའ་དེ་དག་ཉིད་ཀྱིས་ནི། །དེ་ཉིད་རང་གི་སྒྲ་མཐུན་པའི།།
ཞེས་གསལ་ཞིང་། དེས་ན་འདི ར་གང་ཞིག་བཤད་པར་བྱ་བ་ནི་རྟགས་མཚུངས་
དང་བརྗོད་བདེའི་སྒོ་ནས་མིང་མཐའ་འདྲེན་ཚུལ་བཤད་པ་དེ་ཡིན་ཅིང་། དེ་ཉིད་
ཀྱི་གསལ་བྱེད་དཔེར་བརྗོད་དུ་རྣམ་དབྱེ་རྣམས་ཀྱི་སྒྲ་སྦྱོར་རྒྱུ་མཚན་དང་བཅས་
ཏེ་བཀོད་པར་སེམས་སོ། །དེ་སྔ་སུམ་ཅུ་པའི་ནང་ཨི་ལྡན་ཁོ་ནའི་སྒྲ་སྦྱོར་ལས་མ་
བཤད་པས་སྦྱོར་ཚུལ་ལྷག་མ་རྣམས་ཞལ་འཕངས་གང་དུ་མཛད་པའི་ས་བཅད་དུ་
འདི་ཉིད་དུ་སེམས་སོ། །མུ་ཏིག་ཕྲེང་མཛེས་ལས།།



དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 423
བཤད་མ་ཐག་པའི་མིང་མཐའ་སྔ་ཕྱི་དེ་དག་ཉིད་ཀྱིས། མིང་མཐའ་དེ་དག་
ཉིད་རང་གི་རྟགས་མཚུངས་པའམ་བརྗོད་པ་བདེ་བས་སྒྲ་མཐུན་པར་གྱུར་པའི་རྣམ་
དབྱེ་དང་པོ་ཆོས་དངོས་ཏེ་ངོ་བོ་ཙམ་བརྗོད་པ་དང་། གཉིས་པ་ལས་སུ་བྱ་བ་དང་།
གསུམ་པ་བྱེད་པ་པོའམ་བྱེད་པ་ཙམ་དང་། བཞི་པ་སྦྱིན་པའི་ཡུལ་གྱིས་མཚོན་ནས་
ཆེད་དུ་བྱ་བ་དང་། ལྔ་པ་འབྱུང་ཁུངས་དང་། དྲུག་པ་འབྲེལ་བ་དང་། བདུན་པ་གནས་
གཞི་དང་། བརྒྱད་པ་བོད་པའི་སྒྲ་རྣམས་ཀྱང་དྲང་བའི་ཕྱིར། དེ་བཞིན་དུ་གཞན་
ཡང་རྣམ་དབྱེའི་ཡན་ལག་ཏུ་གྱུར་པའམ་མ་གྱུར་པའི་ཚིག་ཕྲད། སླར་བསྡུ་དང་།
ལྷག་བཅས་དང༌། འབྱེད་སྡུད་དང༌། བསྣན་པ་དང་། བདག་པོ་དང་། དགག་པ་དང་།
སྒྲུབ་པ་དང་། ཚིག་རྒྱན་དང་། དུས་ཏེ་ཚེ་སྐབས་ལ་འཇུག་པའི་སྒྲ་ལ་སོགས་པ་དེ་དག་
རྣམས་ཀྱང་སྔ་མ་མིང་མཐའ་ཤུགས་ཀྱིས་འདྲེན་པར་བྱེད་པ་ན་སྦྱོར་ཚུལ་ལེགས་པར་
འབྱུང་བ་ཡིན་ནོ། །ཞེས་སོ།།
དེ་རྣམས་ཀྱི་དཔེར་བརྗོད་པ་ནི་སུམ་ཅུ་པའི་སྐབས་སུ་རྒྱས་པར་སྨོས་ཟིན་པ་
དང་གཤམ་དུའང་ཕྱོགས་ཙམ་འཆད་པར་འགྱུར་བས་འདིར་མི་སྤྲོ་ཞིང་། སྐབས་
འདིར་སྒྲ་མཐུན་ཞེས་པའི་དོན་རྟགས་མཚུངས་ཁོ་ན་ལ་ཕལ་ཆེར་གྱིས་བཞེད་ཀྱང་
རྣམ་དབྱེ་དང་ཕྲད་སོགས་རྟགས་མཚུངས་ཁོ་ནས་འདྲེན་པར་མ་ངེས་ཤིང་གཙོ་
བོར་བརྗོད་བདེ་བའི་སྒྲ་མཐུན་འདྲེན་པ་ཤས་ཆེ་བར་སྣང་བ་དང་། སུམ་ཅུ་པར།
དང་པོ་གཉིས་ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་སྦྱར། །བདུན་པ་ཉིད་
ལ་བདུན་པ་སྟེ། །ལྷག་མ་རྣམས་ལ་གྱ་སྦྱར་བ། །དེ་དག་ཨི་སྦྱར་འབྲེལ་བའི་ས།།
ཞེས་སྒྲ་མཐུན་ཚུལ་གསལ་བར་གསུངས་པའང་། ད་བ་ས་ང་རྣམས་ཀྱི་མཐར་རྟགས་
མཚུངས་འདྲེན་པ་འགྲིག་ཀྱང་གཞན་རྣམས་བརྗོད་བདེ་བ་ཙམ་ལ་དགོངས་པར་སྣང་



424 བོད་ཀྱི་བརྡ་སྤྲོད་ནག་ཊིཀ
བས། རྒྱུ་མཚན་འདི་རྣམས་དང་སྦྱར་ན་ཁོ་བོའི་འགྲེལ་ཚུལ་འདི་ཉིད་ལེགས་བཤད་
དུ་རྟོགས་པར་འགྱུར་རོ།།༢༧
ཞེས་གསུངས་པ་རྣམས་ཀྱི་དོན་ལེགས་པར་རྟོ གས་ན་ད་གཟོད་རྟགས་ཀྱི་
འཇུག་པར་ཕྲད་དང་རྣམ་དབྱེ་རྣམས་བཤད་པ་དགོས་པ་འཐད་པ་དང་ལྡན་པར་ཡོད་
པ་ཁོང་དུ་ཆུད་ནུས་སོ།།
༈ ཐ་མར་རྟགས་ཀྱི་འཇུག་པར་ཕྲད་དང་རྣམ་དབྱེ་སྟོན་པའི་གཞུང་ནི། དེ་དག་
ནང་གསེས་གང་འཇུག་པ། །ཞེས་པ་ནས། དེ་དག་ནང་གསེས་རྣམ་པར་བྱེ།།
ཞེས་པའི་བར་རྐང་པ་༨ཡིན། དེ་སྔ་སུམ་ཅུ་པར་ཕྲད་དང་རྣམ་དབྱེ་རྣམས་ཀྱི་
ངོ་བོ་དཔེར་བརྗོད་དང་བཅས་པ་བཤད་ཟིན་ཅིང་། དེ་རྗེ ས་རྟགས་འཇུག་ནང་
དུ་ཕྲད་དང་རྣམ་དབྱེ་རྣམས་ཀྱི་སྒྲ་སྦྱོར་རྒྱུ་མཚན་དང་བཅས་པའང་བཤད་ཟིན།
སྐབས་འདིར་སླར་ཡང་ཕྲད་དང་རྣམ་དབྱེ་རྣམས་འཆད་པ་ནི། རྩ་ཚིག་ནང་གསལ་
བ་བཞིན་ཕྲད་ཀྱི་ནང་གསེས་གང་ཞིག་འཇུག་དགོས་པ་དང་། རྣམ་དབྱེའི་ནང་
གསེས་གང་ཞིག་འཇུག་དགོས་པ་ཤེས་ཕྱིར་བསྟན་པའོ།།
དཔེར་ན། སངས་རྒྱས་ལྟ་བུ་ཞིག་ཡོད་ཚེ་འདི་ཡི་རྗེས་སུ་ཕྲད་དང་རྣམ་
དབྱེ ་གང་ཞི ག་འཇུག་དགོས་མིན་དང་པོ ་ཉི ད་ནས་བརྗོད་པར་དཀའ་ཞི ང་།
འོན་ཀྱང་འདི་ཡི་མཐར་གང་ཞིག་སྦྱར་རྒྱུ་ཡིན་པ་དེ་ཁོང་དུ་ཆུད་ཟི ན་ཚེ་དེ ་མ་
ཐག་ཕྲད་དང་རྣམ་དབྱེ་གང་ཞིག་སྦྱར་རྒྱུར་དཀའ་ངལ་མེད། འདི་ཉིད་གསལ་བར་
བསྟན་པའི་ཕྱིར་རྟགས་འཇུག་གི་གཞུང་འདིར་ཚར་གསུམ་པར་ཕྲད་དང་རྣམ་དབྱེ་
རྣམས་བསྟན་པ་ཡིན། གལ་ཏེ་སངས་རྒྱས་ཞེས་པའི་མཐའ་སྦྱར་འོག་མའི་མིང་
དོན་དེ་ཆོས་ཀྱི་འཁོར་ལོ་བསྐོརད་ལྟ་བུ་ཡིན་ཚེ། སངས་རྒྱས་ཀྱི་མཇུག་ཐོགས་



གཔ་བ
དབྱངས་གསལ་སྔོན་རྗེས་བཅས་ཀྱི་རྟགས་ཀྱི་འཇུག་པ་བཤད་པ། 425
སུ་གསུམ་པ་བྱེད་སྒྲའི་ཀྱིས་སྒྲ་དང་། ལྷག་བཅས་ཀྱི་ཏེ་སྒྲ་གང་རུང་ངེས་ཤིང་།
དེ་གཉིས་ལས་གང་ཞིག་འཇུག་པ་དེ་ནི་རྩོམ་པ་པོའི་ཀུན་སློ ང་གི་རྗེ ས་སུ་འགྲོ་
དགོས་སོ།།
དེས་ན་སངས་རྒྱས་ཀྱིས་ཆོས་ཀྱི་འཁོར་ལོ་བསྐོརད་དང་། སངས་རྒྱས་ཏེ་
ཆོས་ཀྱི་འཁོར་ལོ་བསྐོརད་གཉིས་ཀ་སྲིད་པ་ཡིན། སངས་རྒྱས་ཞེས་པའི་མཐའ་
སྦྱར་འོག་མའི་མིང་དོན་དེ་གོ་འཕང་ལྟ་བུ་ཡིན་ཚེ་སངས་རྒྱས་ཀྱི་མཇུག་ཐོགས་
དེ ར་དྲུག་སྒྲའི་ཀྱི་སྒྲ་ཐོབ་པར་ངེས་ཏེ་སངས་རྒྱས་ཀྱི་གོ་འཕང་ཞེས་སུ་འགྱུར།
དེ་བཞིན་སངས་རྒྱས་ཀྱི་མཐའ་སྦྱར་འོག་མའི་མིང་དོན་དེ་ཕྱག་འཚལ་ལོ་ལྟ་བུ་
ཡིན་ཚེ་སངས་རྒྱས་ཀྱི་མཇུག་ཐོགས་དེ ར་གཉིས་པའི་སུའམ་ལ་སྒྲ་སྦྱར་དགོས།
དཔེར་ན་སངས་རྒྱས་སུ་ཕྱག་འཚལ་ལོ། །ཞེས་པ་ལྟ་བུ་དང་། སངས་རྒྱས་ཞེས་པའི་
མཐའ་སྦྱར་འོག་མའི་མིང་དོན་དེར་ཡོན་ཏན་མངའ་ལྟ་བུ་ཡོད་ཚེ་སངས་རྒྱས་ཀྱི་
མཇུག་ཐོགས་དེར་གནས་གཞིའི་སུ་སྒྲར་ངེས་ཏེ་སངས་རྒྱས་སུ་ཡོན་ཏན་མངའ་རུ་
འགྱུར་བ་ཡིན། དེ་བཞིན་ནང་གསེས་འཇུག་ཚུལ་ཡོད་དོ་ཅོག་བཤད་ཀྱིས་མི་ལངས་
པས་ན་རྩོམ་པ་པོའི་ཀུན་སློང་རྗེས་འབྲེལ་གྱིས་ཐོབ་ཚུལ་ཤེས་པར་བྱེད་དགོས་སོ།།
འདི་ཐད་འགྲེལ་ཆེན་ལས།
གཉིས་པ་ནང་གསེས་ཀྱི་འཇུག་ཚུལ་འཆད་པ་ལ། དང་པོ་མདོར་བསྟན་
རྒྱས་བཤད་གཉིས་ལས་དང་པོ་ནི། དེ་དག་ནང་གསེས་གང་འཇུག་པ།།
མཐའ་སྦྱར་འོག་མའི་མིང་དོན་ལས།།༢༨
ཞེས་པ་སྟེ། དེ་ལྟར་རྣམ་དབྱེ་དང་ཚིག་ཕྲད་དེ་དག་གི་ནང་གསེས་གང་དང་གང་
ཞིག་འཇུག་པ་ནི་གཙོ་བོར་རྣམ་དབྱེའམ་ཕྲད་དང་བཅས་པའི་མིང་ཚིག་དེའི་མཐར་



，
426 བོད་ཀྱི་བརྡ་སྤྲོད་ནག་ཊིཀ
སྦྱར་རྒྱུའི་མིང་དོན་འོག་མ་ལས་ཤེས་པར་བྱའོ། །ཞེས་སྤྱིར་བསྟན་པའོ། །གཉིས་
པ་རྒྱས་བཤད་ལ་གཞུང་དོན་དང་འཕྲོས་དོན་ནོ། །དང་པོ་ལ། རྣམ་དབྱེའི་ནང་
གསེས་གང་ཞིག་འཇུག་པ་དང་འཕྲད་ཀྱི་ནང་གསེས་གང་ཞིག་འཇུག་པ་གཉིས་ལས་
དང་པོ་ནི། སྤྱི་འཇུག་ཡོད་དམ་བྱེད་པ་ཡོད། །དེ་བཞིན་ཆེད་བྱེད་རྟེན་བྱེད་དང་།།
ལས་བྱ་བླང་བྱ་བསྒྲུབ་པར་བྱ། །སྔོན་དུ་འོས་པ་གནས་པ་འམ། །ཞེས་པས་བསྟན་ཏེ།
དེ་ལ་རྣམ་དབྱེའི་ནང་གསེས་གང་དང་གང་འཇུག་པ་ནི་རྣམ་དབྱེའི་སྦྱར་སའི་མིང་
སོགས་ནས་བཤད་པ་དཔེར་བརྗོད་དང་བཅས་པ་གསལ་བར་བཤད་པ་ནི་གོ་སླ།
གཉིས་པ་ཕྲད་ཀྱི་ནང་གསེས་གང་ཞིག་འཇུག་པ་ནི། གཞན་ཡང་ཚིག་དོན་འོག་མ་
ལས། །བསྡུ་རྒྱུ་ཡོད་དམ་མེད་པ་དང་། །གོང་མ་ལས་ཀྱང་དེ་བཞིན་ཏེ། །རྣམ་
གྲངས་དག་ཀྱང་བཀོད་པ་ལས། །བསྐྱར་བ་ཡོད་དམ་མེད་པ་དང་། །ཕོ་སྒྲ་དང་ནི་
མོ་སྒྲ་དག །མིང་གི་མཐའ་ན་ཡོད་མེད་དང་། །རྒྱན་དུ་གྱུར་པ་རྣམས་ལ་ཡང་།།
དོན་ལ་བསྙེགས་པ་ཡོད་མེད་དང་། །བསྟན་བྱ་ལྷག་མ་ཡོད་མེད་དང་། །ཚིག་དོན་
རྫོགས་དང་མ་རྫོགས་ཀྱིས། །དེ་དག་ནང་གསེས་རྣམ་པར་དབྱེ། །ཞེས་སོ།།
འདི ་ནས་ཕྲད་དང་རྣམ་དབྱེའི་འཇུག་ཚུལ་དང་འཇུག་ཡུལ་མ་ནོར་བ་མ་
ཤེས་སུ་མི་རུང་བ་རྣམས་ལེགས་པར་སུམ་རྟགས་ཀྱི་གཞུང་འདི་ན་བསྟན་ཅིང་།
ཐམས་ཅད་ནི་བཤད་ཀྱིས་ག་ལ་ལངས། རྣམ་དཔྱོད་ལྡན་པ་རྣམས་ཀྱིས་རིགས་
འགྲེས་བཏང་ནས་མཁྱེན་དགོས་པ་ཡིན། དཔེར་ན་མོ་ཊའི་ཁ་ལོ་བར་སློབ་དཔོན་གྱིས་
མོ་ཊ་འགོག་སྟངས་དང་གང་དུ་འགོག་དགོས་པའི་རྩ་བའི་ལམ་སྟོན་བྱེད་པ་ལས་འགོག་
ཡུལ་མཐའ་དག་ནི་སྔོན་ནས་མ་ངེས་པས་ཇི་ལྟར་ལམ་སྟོན་བྱེད་ནུས། དེ་ནི་ཁ་ལོ་བ་
རང་ཉིད་ནས་གནས་དུས་ལ་གཞིགས་ཏེ་འགོག་གཏོང་དགོས་པ་ཡིན་ནོ།། །།



རབ་བྱེད་དགུ་པ།
རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན།
༄༅། །བོད་ཀྱི་སྲོལ་རྒྱུན་རིག་གནས་ཀྱིས་སྲོལ་རྒྱུན་རིག་གནས་ལ་ཡིད་ཆེས་
པའི་སྐྱེ་བོ་རྣམས་ལ་ཕན་བདེ ་སྟེ ར་བ་ཙམ་དུ་མ་ཟད་སྲོལ་རྒྱུན་ལ་དེ་ཙམ་གྱིས་
ཡིད་ཆེས་དང་རེ་བ་མི་བྱེད་མཁན་རྣམས་ལའང་། ད་གཟོད་འདི་ལ་ཐོས་བསམ་
བྱས་ཚེ་འདི་ཉིད་བདེ་སྐྱིད་ཀྱི་འབྱུང་ཁུངས་བླ་ན་མེད་པ་ཞིག་ཏུ་གྱུར་པའི་ཆ་ནས་
འདི་ཉིད་རྒྱུན་འཛིན་བྱེད་ཐུབ་ན་དགེ་མཚན་ལྡན། འདི་ཉིད་ཤེས་ཡོན་གྱི་ཆ་ནས་
དགེ་མཚན་ཡོད་ཅིང་། དེར་མ་ཟད་བཟང་སྤྱོད་ཀྱི་ངོ་བོའི་ཆ་ནས་ཀྱང་བཟང་
སྤྱོད་སློབ་པར་ཡང་དགེ་མཚན་ལྡན་ཡོད། དེ་བཞིན་ཕྱི་མར་ཡིད་ཆེས་དང་བདེ་
སྐྱིད་འདོད་པ་རྣམས་ལའང་བོད་ཀྱི་སྲོལ་རྒྱུན་འདི་ཉིད་དགེ་མཚན་ལྡན་པར་གྱུར།
མཐའ་མར་འདི་ཉིད་ཀྱི་གལ་ཆེ་ཚུལ་གང་ཞིག་གཞན་ནས་སོན་རེ་མེད་པ་གཅིག་
པུ་དེ་ནི་ཐར་པ་དང་ཐམས་ཅད་མཁྱེན་པའི་གོ་འཕང་སྒྲུབ་པ་དང་ཐོབ་པ་ལ་དགེ་
མཚན་བླ་ན་མེད་པས་ཡིན།།
ཡིད་ཆེས་ཡོད་མེད་ཀུན་ལ་འདི་ཉིད་དགེ་མཚན་ལྡན་པ་ཡིན།
༈ བོད་ཀྱི་སྲོལ་རྒྱུན་རིག་གནས་ཞེས་པའི་སྐབས་བོད་ཀྱི་ཐུན་མོང་དང་ཐུན་
མིན་གྱི་རིག་གནས་ཡོངས་ལ་གོ་ཆོག །དེས་ན་རིག་གནས་ནི་དུས་དང་རྒྱལ་ཁབ།
མི་རིགས་དང་སྐད་ཡིག་བཅས་ཀྱི་ས་མཚམས་ལས་འགོངས་ཏེ་ངེས་པར་དུ་བཤད་



428 བོད་ཀྱི་བརྡ་སྤྲོད་ནག་ཊིཀ
དང་བསམ་དགོས་པས་ན་དུས་དང་རྣམ་པ་ཐམས་ཅད་དུ་དགེ་མཚན་ལྡན་པ་ཡིན།
གལ་ཏེ་རིག་གནས་གང་ཞིག་མགོ་ནས་མཇུག་བར་ལུང་ཁོ་ན་ལས་རི གས་པར་
མི་ལྡན་པ་དང་དངོས་ཡོད་གནས་ཚུལ་དང་མི་མཐུན་པ་ཞིག་ཡིན་ཚེ། ད་གཟོད་
ང་ཚོས་ཡིད་ཆེས་བྱེད་མཁན་ཁོ་ན་ལས་ཡིད་ཆེས་མི་བྱེད་མཁན་ལ་ཕན་ཐོགས་
མེད་ཅེས་སྨྲས་ཀྱང་རུང་། འོན་ཀྱང་རང་རེའི་སྲོལ་རྒྱུན་གྱི་རིག་གནས་ནི་ཐོས་
བསམ་སྒོམ་གསུམ་དང་། འཆད་རྩོད་རྩོམ་གསུམ། དགག་བཞག་སྤོང་གསུམ།
མཁས་བཙུན་བཟང་གསུམ་བཅས་ཀྱི་ལག་རྗེས་རྨད་དུ་བྱུང་བ་འབའ་ཞིག་ཡིན་པར་
བརྟེན་ལུང་དང་རིགས་པ་ཟུང་ལྡན་དུ་བྱས་ཏེ་གཏན་འབེབས་བྱུང་བ་ཞེ་གཅིག་ཏུ་
ཟད། དེས་ན་རང་བཞིན་གྱིས་སྲོལ་རྒྱུན་གྱི་རིག་གནས་ལ་ཡིད་ཆེས་ཡོད་མིན་ལ་མ་
ལྟོས་པར་རྣམ་དཔྱོད་ཀྱི་རྩལ་ལས་འདི་ཉིད་དགེ་མཚན་ལྡན་པ་མངོན་ཐུབ་པ་ཡིན།
གལ་ཏེ་རིག་གནས་ཀྱི་དམིགས་ཡུལ་ནོར་སྒྲུབ་པ་ཞེ་གཅིག་ཡིན་ཚེ་གཅིག་བྱས་ན་
དུས་ཐུང་ནང་སྲོལ་རྒྱུན་གྱི་རིག་གནས་ལ་བརྟེན་ནས་ནོར་ལོངས་སྤྱོད་ཚོང་ལས་
བཞིན་མཁོ་སྒྲུབ་བྱེད་མི་ཐུབ་པ་ལ་བརྟེན་ནས་དགེ་མཚན་མི་ལྡན་པའང་མངོན་སྲིད།
གཅིག་ཏུ་ན་བདེན་པ་ཡིན་པའི་ངེས་པའང་མེད་དེ་ནོར་ཡིན་ན་ཕྱི་དངོས་པོའི་མཁོ་
སྒྲུབ་བྱེད་པའི་ནོར་ཡིན་པས་ངེས་པ་ག་ལ་ཡོད། བོད་ཀྱི་སྲོལ་རྒྱུན་གྱི་རིག་གནས་
རྣམས་ཀྱིས་ནང་གི་ནོ ར་ཆེན་པོ་ཚོར་བ་བདེ ་བ་བླ་ན་མེད་པའང་སྦྱིན་པ་ཡིན།
དེར་མ་ཟད་ནང་གི་ནོར་དེ་ཡིས་སྐྱེས་བུ་འབུམ་ཕྲག་མང་པོའི་བདེ་སྐྱིད་ཀྱི་འབྱུང་
ཁུངས་བླ་ན་མེད་པའང་བྱེད་པ་ཡིན།།



རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། 429
ཤེས་ཡོན་གྱི་ཆ་ནས་ཀྱང་འདི་ཉིད་དགེ་མཚན་ལྡན་པ་ཡིན།
༈ བོད་སྐད་དུ་བཞུགས་པའི་སྲོལ་རྒྱུན་རིག་གནས་རྣམས་ནི་སྐྱེ་བ་ཕྱི་མ་ཕན་ཆད་
ཁོ་ན་ལས་ཚེ་འདིའི་ཤེས་ཡོན་འཕེལ་རྒྱས་ལ་ཕན་མི་ཐོགས་པ་ཞིག་ཡིན་ན་ནི་ད་
གཟོད་ཚེ་འདི ་ཁོ་ནར་གཙིགས་བཟུང་བྱེད་མཁན་ཚན་རིག་པ་རྣམས་ཀྱིས་ཤིན་
ཏུ་གཙིགས་ཆེར་ག་ལ་བྱེད་སྲིད། འོན་ཀྱང་དེང་གི་དུས་སུ་ནི་སྲོལ་རྒྱུན་གྱི་རིག་
གནས་འདི་ནང་བཞུགས་པའི་ཤེས་ཡོན་གྱི་དགེ་མཚན་དང་འཛམ་གླི ང་མི་མང་
ཞི་བདེ་བག་ཕེབས་འོང་བར་འདི་ཡིས་ཕན་རླབས་ཆེ་ཚུལ་རྟོ གས་ཏེ་ཐུན་མོང་གི་
རིག་གནས་ཡོད་དོ་ཅོག་གི་རྨང་གཞི་བསམ་པའི་དཔལ་ཡོན་རང་རེའི་རིག་གཞུང་
འདི་འདྲ་ལ་འགྲམ་ཆུ་ལྡང་དགོས་པ་ཆགས་ཡོད། ཐ་ན་རྒྱ་མི་ཡིན་ན་ཡང་མ་
བཤད་པ་ཙམ་མ་གཏོགས་དོན་གྱི་ངོ་མཚར་སྐྱེ་དགོས་པ་ཆགས་ཡོད། སྔ་མོ་ཡིན་
ན་ཚན་རིག་པས་རང་གིས་མངོན་སུམ་གྱི་སྤྱོད་ཡུལ་དུ་མ་གྱུར་པ་རྣམས་བདེན་པོ་
མིན་པར་ངོས་འཛིན་བྱེད་ཀྱི་ཡོད་ཀྱང་། དེང་གི་ཆར་ནང་ཆོས་ཀྱི་རིགས་ལམ་ལ་
བརྟེན་ནས་མེད་པར་བཤད་པ་དང་མེད་པར་རྟོགས་པ་གཉིས་ཀྱི་དབྱེ་མཚམས་གསལ་
རྟོགས་བྱུང་སྟེ་ད་ཆ་ཚན་རིག་པ་རྣམས་ཀྱིས་སྐྱེ་བ་ཕྱི་མ་མེད་པར་བཤད་པ་དེར་
ངོས་འཛིན་མི་བྱེད་ཅིང་། སྐྱེ་བ་ཕྱི་མ་ཡོད་པ་མ་ཤེས་པ་ཙམ་ལ་ངོས་འཛིན།
འདི་ནི་སྲོལ་རྒྱུན་གྱི་རིག་གནས་ཀྱིས་ཚན་རིག་པའི་ཤེས་བྱར་ཤེས་ཡོན་དངོས་སུ་
སྤེལ་ཐུབ་པའི་མཚན་གཞི་ཡག་པོ་ཞིག་ཡིན། གཞན་ཡང་། དེ་སྔ་ཡིན་ན་ཚན་རིག་
པས་བརྒྱ་ཆ་མང་བའི་ཉམས་ཞིབ་ཀྱི་གྲུབ་དོན་ལ་ཡིད་ཆེས་བྱེད་པ་ལས་བརྒྱ་ཆ་ཉུང་
བའི་ཉམས་ཞིབ་ཀྱི་གྲུབ་དོན་ལ་དེ་ཙམ་གདེང་འཇོག་མི་བྱེད་པ་ཡིན། འོན་ཀྱང་
དུས་ཕྱིས་ནི་ཚན་རིག་པ་བརྒྱ་ཆ་དགུ་བཅུ་གོ་དགུ་ཡི་ཉམས་ཞིབ་ཀྱི་གྲུབ་དོན་དང་།



430 བོད་ཀྱི་བརྡ་སྤྲོད་ནག་ཊིཀ
ཚན་རིག་པ་བརྒྱ་ཆ་གཅིག་གི་ཉམས་ཞིབ་ཀྱི་གྲུབ་དོན་གཉིས་མཐུན་གྱི་མི་འདུག་
ན་ཡང་ཕྱི་མ་འདི ར་གདེང་འཇོག་མི་བྱེད་པའི་གནས་ཚུལ་དེ་འདྲ་ལྷག་གི་མེད།
ད་དུང་འགའ་ཞིག་གིས་གཅིག་བྱེད་ན་ཕྱི་མ་འདིའི་གྲུབ་དོན་འགྲིགས་པ་དང་སྔ་
མ་ཚོའི་གྲུབ་དོན་ནོར་བ་ཡང་མི་སྲིད་པ་མ་རེད་ཅེས་བསམ་བློ་གུ་ཡངས་པོ་ཞེ་དྲག་
ཆགས་ཡོད། སྤྱིར་བཏང་ཆོས་ལུགས་པའི་བསམ་བློ་གུ་དོག་པོ་ཡོད་ཀྱང་སངས་
རྒྱས་ཀྱི་ཆོས་ལུགས་ནི་ཤིན་ཏུ་གུ་ཡངས་ལ་རྟག་ཆད་ཀྱི་མཐའ་གཉིས་ཐད་ལྟ་སྤྱོད་
གཉི་གའི་ཐད་ནས་མཐར་མ་ལྷུང་བ་ལ་བརྟེན་ནས་ཚན་རིག་དང་མཉམ་དུ་འགྲོགས་
ཐུབ་པ་བྱུང་བ་ཡིན། འདི་ནི་སྲོལ་རྒྱུན་གྱི་རིག་གནས་ཀྱིས་ཤེས་ཡོན་ཐད་དགེ་
མཚན་ཆེ་ལུགས་ཤིག་ཡིན་པར་སེམས།།
བཟང་སྤྱོད་ཀྱི་ངོ་བའི་ཆ་ནས་ཀྱང་དགེ་མཚན་ལྡན།
༈ དེང་གི་དུས་ནི་ཚན་རིག་གི་ལམ་ནས་དཔལ་འབྱོར་མཁོ་སྒྲུབ་བྱེད་པའི་
དུས་ཤིག་ཡིན། དཔལ་འབྱོར་འཚོལ་སྒྲུབ་ཀྱི་ཁོ ར་ཡུག་ཅིག་གི་ནང་ཚན་
རིག་པ་དང་ཚོང་པ་རྣམས་ལ་སྣོད་བཅུད་ཡོངས་རྫོགས་རང་གི་དཔལ་འབྱོར་
གྱི་མཐུན་རྐྱེ ན་དུ་ཇི་ལྟར་བཀོལ་ཐབས་ཀྱི་བསམ་བློ་མ་གཏོགས་དེ་ལ་བརྟེ ན་
ནས་འབྱུང་འགྱུ ར་སའི་གོ་ལའི་གནས་བབ་ཇི་ལྟ ར་འོང་བར་འགན་འཁྱེ ར་
རྒྱུ་ལྟ་ཅི་བསམ་བློ ་ཙམ་ཡང་མི་གཏོང་བའི་དུས་རབས་ཤིག་ཆགས་ཡོད།
འཛམ་གླི ང་གི་གནམ་གཤིས་འགྱུར་ལྡོག་གིས་མཚོན་པའི་འཇིགས་སུ་རུང་བའི་
གནས་ཚུལ་ཇི་སྙེ ད་ཅིག་ང་ཚོའི་མདུན་དུ་ལྷག་ཡོད་ན་འཇི གས་པ་དེ་དག་སྲུང་
སྐྱོབ་བྱེད་པ་ལ་སྲོལ་རྒྱུན་རིག་གནས་ཀྱིས་རླབས་ཆེའི་ནུས་པ་ཐོན་ངེས་ཡིན།



རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། 431
རང་རེའི་སྲོལ་རྒྱུན་རིག་གནས་ནི་སངས་རྒྱས་ཀྱི་གཞུང་ལུགས་ལ་གཏུགས་ཤིང་།
སངས་རྒྱས་ཀྱིས་གང་ཞི ག་ཅི་ཞི ག་གསུངས་ཡོད་ཀྱང་སེམས་ཅན་གྱི་ཕན་བདེ་
འབའ་ཞིག་ལ་དགོངས་ཏེ་དུས་བསྟུན་བསླབ་བྱ་ཞེ་གཅིག་ཡིན། མདོར་ན་སངས་
རྒྱས་ཀྱིས་གནས་སྐབས་ཕན་ཡང་ཕུགས་སུ་གནོད་ན་དོར་བྱར་གསུངས་པ་དང་།
གནས་སྐབས་གནོད་ཀྱང་ཕུགས་སུ་ཕན་ན་བླང་བྱར་གསུངས། གནས་སྐབས་
དང་ཕུགས་གཉི་གར་གནོད་ཀྱི་ཡོད་ན་ཐ་གཅིག་ཏུ་དོར་བྱ་དང་། གནས་སྐབས་
དང་ཕུགས་གཉི ་གར་ཕན་གྱི་ཡོད་ན་ཐ་གཅི ག་ཏུ་བླ ང་བྱར་གསུངས་ཡོད།
དེ ར་བརྟེན་རང་བྱུང་ཁོ ར་ཡུག་དང་དེ་ལ་བརྟེ ན་པའི་སྲོག་ཆགས་རྣམས་ལ་ཚད་
ལས་འདས་པའི་བཀོལ་སྤྱོད་བྱེད་པ་ནི་རང་ཉིད་ཁོ་ནའི་དཔལ་འབྱོར་ལ་གནས་
སྐབས་ཕན་པ་ཙམ་མ་གཏོགས་ཕུགས་སུ་རང་ཉིད་དང་བཅས་པའི་འཛམ་གླི ང་
ཧྲིལ་པོ་ཕུང་ལ་སྦྱོར་བའི་ལས་རིགས་ཤིག་ཡིན་པར་བརྟེན་དོར་བྱར་འོས་པ་ཡིན།
ལས་ཀྱི་སྣེ་མོར་གཏོགས་པའི་ཆེན་པོ་ཇི་སྙེ ད་ཀྱིས་གནས་སྐབས་འདི་འདྲ་ལ་
དགོངས་ཏེ་ཁོ ར་ཡུག་དང་སེམས་ཅན་ལ་ཕོག་ཐུག་འགྲོ་གཞིའི་ལས་རིགས་ལ་
ཁྲིམས་ཀྱི་ཐོག་ནས་བཀག་སྡོ མ་ཇི་སྙེད་ཅིག་བྱས་ཡོད། དེ་དག་གི་བསམ་བློའི་
རྒྱབ་ལྗོ ངས་ནི་སྲོལ་རྒྱུན་གྱི་གཞུང་ནང་བཤད་པའི་རྟེ ན་འབྲེལ་ལྟོ ས་གྲུབ་ཀྱི་ལྟ་
བར་གཞི་བཞག་ཡོད། ཆུང་ས་ལ་མཚོན་ན་ཁྱིམ་ཚང་ནང་གི་བདེ་སྐྱིད་བཅས་
ལ་ཡང་སྲོལ་རྒྱུན་གྱིས་ཕན་ཐོགས་བྱུང་ཡོད། སྲོལ་རྒྱུན་གྱི་ཞག་རྩི་མེད་མཁན་
རྣམས་ཀྱི་ཕྲུ་གུ་མང་ཆེ་བ་ནི་རྒྱལ་ཁབ་དང་མི་རིགས་ལ་ཕན་ཐོགས་བྱེད་རྒྱུ་ལྟ་ཅི་
རང་གི་ཕ་མ་རྒན་འཁོག་གི་བདེ་སྐྱིད་ལ་ཡང་སྣང་མེད་དུ་བཞག་པའི་ཉེན་ཁ་ཡོད།
དེ་ལས་ཐབས་རྡུགས་པ་འགའ་ཞིག་གིས་ནི་ཕ་མའི་བཀའ་དྲིན་དྲན་རྒྱུའི་ཚབ་ལ་
ཕ་མས་སྡུག་པོ་བཏང་རབས་ཤོད་མཁན་ཡང་ཡོང་གི་ཡོད། འདི་འདྲ་མི་སྲིད་པ་



432 བོད་ཀྱི་བརྡ་སྤྲོད་ནག་ཊིཀ
མིན་ན་ཡང་དངོས་འབྲེལ་ཡིན་པ་འབྱུང་ཤིན་ཏུ་དཀོན་པ་ཡིན། མང་པོ་ལྟ་ཅི་
སྲོལ་རྒྱུན་ནས་བཤད་པའི་མ་བྱིན་པར་ལེན་པའི་བསླབ་བྱ་ཙམ་རང་གིས་མི་ཚེའི་
ནང་ཉམས་ལེན་ཚུལ་བཞིན་བྱས་པ་ཡིན་ན་འཛམ་གླི ང་དབུལ་ཕོངས་ཀྱི་སྡུ ག་
བསྔལ་ལས་སྐྱོབ་ཐུབ་ངེས་ཡིན། དེང་གི་འཛམ་གླི ང་དཔལ་འབྱོར་གྱི་དཀའ་ངལ་
འདི ་ཡང་དཔལ་འབྱོར་རྒྱུ ད་ནས་དཀའ་ངལ་ཆགས་པ་འདི་འདྲ་ཡིན་ས་མ་རེ ད།
དབུལ་ཕྱུག་དོ་མ་མཉམ་པའི་ཆ་ནས་དཀའ་ངལ་འདི་ཆགས་པ་རེད། གལ་ཏེ་ཕྱུག་
པོ་རྣམས་ནས་སྲོལ་རྒྱུན་ནས་བཤད་པའི་སྦྱིན་པའི་སྐོར་གལ་ཏེ་ཉམས་ལེན་བྱེད་པའི་
དབང་དུ་བཏང་ན་འཛམ་གླིང་དཔལ་འབྱོར་གྱི་དཀའ་ངལ་དེ་ཡང་མིང་ཙམ་ལྷག་
པར་ངེས། དེ་ལ་བརྟེན་ནས་དམར་ཤོག་གི་ལྟ་གྲུབ་གསར་གཏོད་དང་རྒྱུན་སྐྱོང་གི་
ནུས་པ་ཡང་ཉམས་ཉེས་འབྱུང་ངེས། གཏམ་ལས་གཏམ་འཕྲོས་ཏེ་དགོས་མེད་ཀྱི་
ལོང་གཏམ་ཆགས་པར་དོགས་ཏེ་འདིར་བཞག་ན་སྙམ།།
སྲོལ་རྒྱུན་རིག་གནས་ཀྱི་རྒྱུན་འཛིན་ཐབས་ལམ།
༈ སྲོལ་རྒྱུན་རིག་གནས་ནི་བླ་རྡོལ་དུ་བྱུང་བ་ཞིག་མིན་པར་བརྟེན་འདི་ཉིད་ལ་
བརྒྱུད་པ་བར་མ་ཆད་པ་ཞིག་ཡོད་པ་དེ་ལྷ་རབ་བྱུང་ན་རྒྱུན་འཛིན་བྱེད་དགོས།
འདི་ནི་ཐུན་མོང་མ་ཡིན་པ་གསང་སྔགས་ཀྱི་གཞུང་ལུགས་ཙམ་མ་ཟད་ཐུན་
མོང་གི་རི ག་གནས་ལ་བརྒྱུད་པ་བར་མ་ཆད་པའི་བཤད་རྒྱུ ན་བྱུ ང་ན་གཞུང་
ནང་བཤད་པའི་དངོས་བསྟན་དང་ཤུགས་བསྟན་རྣམས་ཐོས་བསམ་དང་ཉམས་
ཞི བ་ཀྱིས་གཏན་ལ་འབེ བས་ནུས་ཀྱང་གལ་ཏེ ་སྦས་དོན་ཅི ་རི གས་ཡོད་པའི་
དབང་དུ་བཏང་ན་ཞལ་ཤེས་རྒྱུན་འཛིན་ལས་ཤེས་དགོས་པ་ཉག་ཅིག་ཏུ་ཟད།



རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། 433
ཁ་ཅིག་གི ས་བརྒྱུད་པ་གལ་ཆེ ར་བཟུང་མཁན་རྣམས་ལ་ཟུ ར་ཟའི་མདའ་མོ་
འཕེན་པ་གནང་གི་འདུག་ཀྱང་འདི ་ནི ་འབེ ན་གྱི ས་དབེན་པའི་མདའ་མོ་རང་
ཡིན་པ་མ་གཏོགས་མཚང་ལ་ཕོག་པར་རེ་བའི་མདའ་མོ་ཞི ག་ནི་མིན། འདི་
ནི་བློ་འཛིན་བྱེད་མཁན་གྱི་ལམ་སྲོལ་ལ་མདའ་མོ་འཕེན་པ་དང་གཅིག་པ་ཡིན།
བློ་འཛིན་བྱེད་མཁན་རྣམས་ཀྱིས་དོན་དག་གལ་ཆེན་པོ་མ་རེད་ཟེར་གྱི་མེད་ཅིང་།
གལ་ཏེ་གཞུང་གང་ཞིག་བློ་འཛིན་ཐུབ་ཡོད་ན་དཔེ་ཆ་མེད་སའི་ཁོར་ཡུག་ཏུ་ཡང་
གཞུང་ཆ་ཚང་ལ་ཐོས་བསམ་སྒོམ་གསུམ་བྱེད་ཐུབ་པའི་དགེ་མཚན་ཡོད་པའི་དབང་
གིས་བློ་འཛིན་གལ་ཆེན་ཡིན་པ་གསུང་གི་ཡོད། དེ་བཞིན་ཐུན་མོང་གི་རིག་གནས་
ཀྱང་ཁྲིད་རྒྱུན་ཡོད་ན་དེ་དང་འབྲེལ་བའི་གནས་ཚུལ་མང་པོ་ཞིག་དཔེ་ཆའི་ནང་
གསལ་ཁ་མེད་ལ་དམིགས་བཀར་གོ་བ་ལོང་བ་ལ་ཕན་ཐོགས་ཡོད་པར་དགོངས་ཡོད།
རྗེ་ས་པཎ་གྱིས། སྣ་ཡི་ཚབ་དང་ཉོས་པའི་བུ། །གཡར་པོའི་རྒྱན་དང་བརྐུས་པའི་
ནོར། །སློབ་དཔོན་མེད་པའི་རིག་པ་རྣམས། །ཡོད་ཀྱང་གཞན་གྱིས་བརྩི་བ་མེད།།
ཅེས་དང་། གཞན་ཡང་རྗེ་མི་ཕམ་པས། ཡང་དག་མཁས་པའི་སློབ་དཔོན་ལ།།
བསྟེ ན་པར་མ་བྱས་རིག་པ་རྣམས། །འཕྱོན་མ་ཡི་ནི་བུ་བཞིན་དུ། །ཁུངས་བཙུན་
པར་ནི་མི་འགྱུར་རོ། །ཞེས་གསུངས་ཤིང་། ནང་དོན་རིག་པའི་སྐབས་སུ་ནི་ལྷག་
པར་ཡང་གལ་ཆེ་བ་ཡོངས་འཛིན་འབྲོག་དཀར་རྩེ་བས། ང་ཡི་བླ་མའི་བརྒྱུད་པ་དེ།།
མུ་ཏིག་སྟར་ལ་བརྒྱུས་པ་བཞིན། །ང་རང་བླ་མའི་བརྒྱུད་འཛིན་ཡིན། །བརྒྱུད་པ་
མེད་པའི་བླ་མ་དེ། །བྱིན་རླབས་ཆེ་ཡང་ང་མི་འདོད། །ཅེས་གསུངས་པ་ལྟར་སྲོལ་
རྒྱུན་རིག་གནས་ལ་བརྒྱུད་འཛིན་དང་ཁྲིད་རྒྱུན་རྣམས་ཕུན་སུམ་ཚོགས་པའི་ཡན་
ལག་ཏུ་སེམས་དགོས་པ་ལས་དགོས་པ་མེད་པ་ནམ་ཡང་བསམ་མི་རུང་།།
རྒྱུ ན་འཛིན་གྱི་ཐབས་ལམ་བསྟེ ན་པ་དང་གསར་གཏོད་ཀྱི་བློ་སྒོ་འབྱེ ད་



434 བོད་ཀྱི་བརྡ་སྤྲོད་ནག་ཊིཀ
པ་གཉིས་ཟུང་འབྲེལ་དུ་འགྲོ་ཆོག་པ་ལས་ལྟག་སྤྲོད་དུ་ངོས་འཛིན་མི་རུང༌།
རྒྱུ ན་འཛི ན་ཡག་པོ་ཞི ག་འོ ང་བ་ལ་ཐོག་མར་སྔོ ན་གྱི་གསུང་རབ་གང་ཞིག་
སློ བ་སྦྱོང་གནང་ཡང་ཚུལ་བཞིན་སློ བ་གཉེ ར་གནང་དགོས་པ་ལས་གོ་ལོ་དང་
ཐོས་ལོ ར་འཇོག་མི་རུང་། བློ་ཕམ་པ་ཞིག་ལ་དེ ང་གི་དུས་སུ་བརྩམས་ཆོས་
འགའ་ཞིག་ནང་དུ་སྔོ ན་གྱི་གསུང་རབ་རྣམས་ཀྱི་དགོངས་པ་མ་ལོང་བའི་ཁར་
དེ་ལ་དགག་པ་གནད་དུ་འཁེ ལ་བར་རློ མ་སྟེ ་བརྩམས་པ་དེ་འདྲ་ཡོང་གི་འདུག
གསར་གཏོད་གལ་ཆེ་ན་ཡང་ནམ་ཞིག་སྔོན་གྱི་གསུང་རབ་ཀྱི་དགོངས་པ་མ་ལོངས་
པར་དགག་པ་བརྒྱབ་པར་འབད་རྩོལ་བྱས་པ་ནི་ཕྱི་རབས་པ་རྣམས་ལ་མིག་ལྟོས་
ངན་པར་འགྱུར་བའི་ཉེན་ཁ་མཐོང་། དཔེ་མཚོན་གྱི་ཆེད་དུ་གཤམ་དུ་བཀོད་ཡོད།
དེ་དང་ཆབས་ཅིག་དགོངས་པ་ངོ་མ་དེ་གང་ཞིག་ཡིན་པའང་རང་ངོས་ནས་གསལ་
བཤད་བྱེད་རྒྱུར་འབད་རྩོལ་བྱས་ཡོད་ན་གཟི གས་པར་འཚལ།།
བོད་ཀྱི་བརྡ་སྤྲོད་རི ག་པའི་གནས་ལ་མཁས་པའི་དབང་པོ་གནམ་གྱིས་ས་
བཀབ་བ་ལྟ་བུ་ཡོད་པ་རྣམས་ལས་དུས་རབས་བཅོ་བརྒྱད་ནང་བྱོན་པའི་འགྲན་
ཟླ་དང་བྲལ་བའི་བརྡ་སྤྲོད་སྨྲ་བའི་དབང་པོ་རྣམ་གཉིས་ནི་སི་ཏུ་པཎ་ཆེན་གཙུག་
ལག་ཆོས་ཀྱི་སྣང་བ་དང་པྲ་ཏི་དགེ་བཤེས་རིན་ཆེན་དོན་གྲུབ་རྣམ་གཉིས་ཡིན།
དེ་རྗེས་ཀྱི་བརྡ་སྤྲོད་སྨྲ་བ་པོ་རྣམས་ལ་རང་ལུགས་ངེས་པར་དུ་ཡོད་ཀྱང་། གྲགས་ཆེ་
བའི་བཤད་པ་རྣམས་ཀྱི་ཁུངས་གོང་གསལ་མཁས་དབང་རྣམ་གཉིས་ལ་མཛད་ཡོད།
ཁ་ཅིག་གིས། སི་ཏུའི་བཤད་པ་ལྟ་བུ་ཞིག་ལུང་འདྲེན་གནང་སྟེ་ནང་འགལ་དགུ་
བཀོད་འདུག་པ་འདི་ཐད་དཔྱད་པ་ཐུང་ངུ་ཞིག་ཞུ་འདོད་བྱུང་། དང་པོ་ཁ་ཅིག་གིས།
ཇི་སྐད་དུ།
,
,
•*
• •
:
༈
ཨ



རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། 435
སི་ཏུ་པཎ་ཆེན་གྱི་བཞེད་པ། འདི ར་བསྟན་བྱ་བ་ལ་དབྱེ་ན་རྣམ་པ་
གཉིས་ཏེ། གང་ཡང་བྱེད་པ་པོ་གཞན་དང་དངོས་སུ་འབྲེལ་བ་དང་མ་
འབྲེལ་བའོ། །དང་པོ་ནི་ལྕགས་གསེར་དུ་བསྒྱུར་བ་ལྟ་བུ་དང་། གཉིས་
པ་ནི་ལྕགས་གསེར་དུ་འགྱུར་བ་ལྟ་བུ་སྟེ། འདིའི་སྔ་མ་ལ་བདག་གཞན་
སོགས་ཀྱི་དབྱེ་བ་བྱར་རུང་ཡང་། ཕྱི་མ་ལ་མི་རུང་ངོ༌། ཅིའི་ཕྱིར་ན།
བདག་གཞན་སོགས་བརྩི་བའི་གཞི་ལ་བྱ་བྱེད་ཐ་དད་པ་ཞིག་དགོས་ནའང་
ལྕགས་གསེར་དུ་འགྱུར་བ་དང་། བདག་འགྲོ་བ་ལྟ་བུ་ནི་བྱ་བྱེད་ཐ་མི་
དད་པའི་ཕྱིར་ཏེ། འགྱུར་བྱ་འགྱུར་བྱེད་གཉིས་ཀ་གསེར་ཡིན་པའི་
ཕྱིར་དང་། འགྲོ་བྱ་འགྲོ་བྱེད་གཉིས་ཀ་བདག་ཡིན་པའི་ཕྱིར་ཟེར་ཞིང་།
བྱེད་པ་པོ་གཞན་དང་དངོས་སུ་འབྲེལ་མ་འབྲེལ་གྱི་དོན་ཡང་བྱ་བ་གང་
བྱེད་བཞིན་པའི་གནས་སྐབས་སུ་བྱེད་པ་པོ་གཞན་དང་དངོས་སུ་སྣང་
བ་དང་མི་སྣང་བ་ལ་བཞེད་སྣང་ངོ་། །འདི་དག་ལ་བདག་བློ་མ་དག་
པའི་སྐྱོན་གྱིས་འགལ་འདུ་མང་ཞི ག་འཇུག་པར་མཐོང་སྟེ་འདི་ལྟར།
གང་བྱ་བ་ཡིན་ན་དེ་བྱེད་པ་པོ་ཡོད་དགོས་པས་ལྕགས་གསེར་དུ་འགྱུར་
བ་དང་བདག་འགྲོ་བ་ལྟ་བུ་བྱ་བ་ཡིན་པར་ཁས་བླངས་པ་དང་། དེ་དག་
བྱེད་པ་པོ་མེད་པར་ཁས་བླངས་པ་གཉིས་འགལ་བ་སྟེ་དང་པོའོ།།།
ཞེས་གསལ། གསལ་བཤད་དང་པོ། སི་ཏུ་པཎ་ཆེན་གྱི་བཞེད་པ་ཞེས་གསུངས་མ་ཐག་
པའི་བཤད་པ་དེ་མཁས་པའི་མགུལ་རྒྱན་མུ་ཏིག་ཕྲེང་མཛེས་ལས་ལུང་འདྲེན་བྱས་པ་
ཞིག་ཡིན་ནམ་ཡང་ན་སི་ཏུའི་རྗེས་འབྲང་གང་རུང་ཞིག་གིས་ལོག་འགྲེལ་བྱས་པའི་
བརྡ་སྤྲོད་ཀྱི་ཕྱག་དཔེ་ཞིག་ལས་ལུང་འདྲེན་བྱས་པ་གང་ཡིན་གསལ་ཆ་མི་མངོན།
གལ་ཏེ་འགྲེལ་ཆེན་ལས་ལུང་འདྲེན་བྱས་པ་ཞིག་ཡིན་ཚེ་འགྲེལ་ཆེན་དེ་ཉིད་གང་
*
»༤



436 བོད་ཀྱི་བརྡ་སྤྲོད་ནག་ཊཾ ཀཿ
ཉིད་ལས་གཞན་སུས་ཀྱང་ད་བར་མཇལ་མ་མྱོང་བའི་སི་ཏུའི་ཕྱག་བསྟར་མ་ཞིག་
ཡིན་ན་ལས་ད་ཡོད་འགྲེལ་ཆེ ན་ང་ཚོའི་མདུན་ན་མཆིས་པ་དེ ར་ནི་གོང་གསལ་
ལུང་འདི་མི་སྣང་། འདི ར་ནས་ཕྱི ར་ཏེ་བར་སི་ཏུའི་དགོངས་པ་དང་མཐུན་
ཡང་སི་ཏུའི་འགྲེལ་ཆེན་ལས་ལུང་འདྲེན་ནི་མིན་ཅིང་། དེ་འོག་འགྱུར་བྱ་ནས་
ཕྱི ར་དང་བར་འགྲེལ་ཆེན་གྱི་ལུང་འདྲེན་ལྟ་ཅི་སི་ཏུའི་དགོངས་པ་ཡང་མིན།
འགྱུར་བྱ་འགྱུ ར་བྱེད་གཉིས་ཀ་གསེར་ཡིན་པ་སི་ཏུས་མ་གསུངས་པའི་ཕྱིར།
འདི་ཐད་སི་ཏུས་གང་ཞིག་གསུངས་པ་དེ་ནི་འདི་ལྟ་སྟེ།
དཔེར་ན་བདག་འགྲོའོ། །ཞེས་པའི་འགྲོ་བའི་སྒྲ་དེ་བྱ་བའི་ལས་ཀྱི་ཚིག་
ཡིན་ཡང་བྱེད་པ་པོ་དང་བྱ་བའི་གཞི་ཐ་དད་དུ་མེད་དེ་འགྲོ་བར་བྱེད་
པ་པོའང་བདག་ཡིན་ཞིང་འགྲོ་བར་བྱ་བའང་བདག་ཉིད་ཡིན་པ་དང་།
ལྕགས་རང་བཞིན་གྱིས་གསེར་དུ་འགྱུར། ཞེས་པར་འགྱུར་བྱེད་དང་
འགྱུར་བྱ་གཉི་ག་ལྕགས་ཉིད་ལས་གཞན་དུ་མི་དམིགས་པ་ལྟ་བུ་རྒྱ་ཆེར་
ཤེས་པར་བྱ་ཞིང་། ཤིན་ཏུ་ཞིབ་མོར་དཔྱོད་པའི་ཚེ་དངོས་པོ་རྣམས་
ཀྱི་རང་མཚན་སོ་སོ་ནས་རང་གིས་རང་ལ་བྱ་བ་འགལ་ཡང་སྤྱི་ལྡོ ག་
རགས་པ་ནས་ཐ་སྙད་ཙམ་ལ་འཇིག་རྟེན་གྱི་གྲགས་པ་དང་མཐུན་པར་
རང་གིས་རང་ལ་བྱ་བ་འབྱུང་བའང་གོ་དགོས།།
ཞེས་གསུངས་པའི་ཕྱིར། ལུང་འདྲེན་འདི་ན་རྗེ ་སི་ཏུས་སྤྱི་ལྡོག་རགས་པ་ནས་
ཐ་སྙད་ཙམ་ལ་འཇིག་རྟེན་གྱི་གྲགས་པ་དང་མཐུན་པར་ཞེས་པ་འདི་ཡི་གོ་དོན་
ནི་འདི་ལས་ཕྲ་བའི་བཤད་པ་ཞིག་ཐ་སྙད་པའམ་བརྡ་སྤྲོད་པའི་བསྟན་བཅོས་ནང་
དུ་བཤད་རྒྱུ་ཡོད་ཀྱང་གནས་སྐབས་མི་དགོས་པར་བྱས་པར་དགོངས་མི་རུང་།
*
»



རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། 437
ཐ་སྙད་པའི་བསྟན་བཅོས་འདི་རིགས་སུ་དངོས་སུ་མ་འབྲེལ་བའི་གོ་དོན་ཐ་སྙད་
པའི་འགྲེལ་ཚུལ་ཙམ་གྱིས་ཚིམ་པར་བྱེད་དགོས་པའི་དོན་ཡིན། འདི་ལས་ཕྲ་བའི་
བཤད་པ་ཇི་སྙེད་ཅིག་ཡོད་དུ་ཆུག་ཀྱང་དེ་དག་ཐ་སྙད་པའི་བཤད་པ་མིན་ཚེ་བཤད་
པ་དེ་རིགས་འདི ར་མཁོ་བའང་མིན། དེས་ན་བརྡ་སྤྲོད་པའི་བསྟན་བཅོས་སུ་ཐ་སྙད་
པའི་ཚད་མས་ཚིམ་པར་མ་བྱས་ཏེ་དེ་ལས་བརྒལ་བའི་སྤྲོས་པ་བྱེད་ན་ནི་དོན་མཐུན་
ག་ལ་ཡིན། འདི ར་ཡང་ཁ་ཅིག་གིས་རྗེ་སི་ཏུར་ནང་འགལ་དང་པོ་ཕུལ་བ་དེ་ཉིད་
ཐ་སྙད་པའི་བསྟན་བཅོས་ཀྱི་དབང་དུ་བྱེད་དགོས་པས་ན་ནང་འགལ་འགྲོ་རྒྱུ་ལྟ་ཅི་
ལྟག་ཆོད་དུ་སོང་འདུག །གཉིས་པ། ཁ་ཅིག་གིས་ཇི་སྐད་དུ།
གལ་ཏེ་བྱ་བ་ལས་གཞན་པའི་བྱེད་པ་པོ་མེད་པར་འདོད་ཀྱི། བྱེད་པོ་ཙམ་
མེད་པར་མ་སྨྲས་པས་སྐྱོན་མེད་དོ་སྙམ་ན། དེ་ལྟར་ན་རང་གིས་རང་
ལ་བྱ་བ་མི་འཇུག་པས་བྱེད་པོ་ཡོད་ཕྱིན་རང་ལས་གཞན་དུ་ཁས་བླང་
དགོས་ལ། དེའི་ཚེ་བྱེད་པོ་གཞན་ཡོད་པར་ཐལ། བྱེད་པོ་ཡོད་པའི་ཕྱིར་ .
ཞེས་བརྗོད་ན་ལན་མེད་དུ་འགྱུར་བ་སྟེ་གཉིས་པའོ། །ཞེས་གསལ།།
གསལ་བཤད་གཉིས་པ། རྩ་བའི་གསལ་བཤད་དང་པོ་དེ་ཉིད་ཁ་ཅིག་གིས་རྗེ་སི་
ཏུར་ཕུལ་བའི་ནང་འགལ་ལམ་ལན་མེད་འགྱུར་བའི་ལན་དུ་སོང་ན་ཡང་། འདི་ཐད་
རྨ་མེད་པའི་སི་ཏུའི་ཐ་སྙད་པའི་བཤད་པ་ལུང་འདྲེན་བྱས་ཏེ་ནན་ཏན་ཞུ་བར་བྱ།
དེ་ཡང་འགྲེལ་ཆེན་ལས།
དེ་ལས་སྔ་མའི་དོན་ནི་རྟོགས་སླ་ལ་ཕྱི་མ་ནི་དཔེར་ན། སྐྱེས་བུ་ཞིག་
གི་མདུན་དུ་ལྕགས་གོང་རང་བཞིན་གྱིས་གསེར་དུ་གྱུར་པའི་ཚེ་ལྕགས་
རང་ཉིད་ལ་ཡོད་པའི་འབྱུང་བ་རྣམས་ཀྱི་བྱེད་པས་དེ་བཞིན་དུ་གྱུར་



438 བོད་ཀྱི་བརྡ་སྤྲོད་ནག་ཊིཀ
L
，
ཀྱང་གཞན་གྱིས་མ་ཡིན་ལ། སྐྱེས་བུ་དེ་ཡི་བསོད་ནམས་ཀྱིས་དེ་བཞིན་
དུ་གྲུབ་པས་བསོད་ནམས་ཉིད་བྱེད་པ་པོ་གཞན་ཡིན་མོད་ཀྱི་དེ་ནི་དངོས་
སུ་མི་སྣང་བ་ལྟ་བུ་དང་། སྐྱེས་བུ་གང་ཞིག་གནས་ནས་འབྱིན་པ་པོ་མེད་
པར་རང་ཉིད་གནས་ནས་འབྱུང་བའི་ཚེ་རང་ཉིད་བྱེད་པ་པོ་ཡིན་མོད་
ཀྱི་བྱེ ད་པ་པོ་གཞན་མེད་པ་སོགས་ཀྱིས་མཚོན་ནས་ཞིབ་མོའི་བློས་
ངེས་པར་བྱའོ།།༤
ཞེས་གསུངས་པ་ལྟར་སྐབས་འདིར་བསྟན་གྱི་བྱེད་པ་པོ་ནི་ཐ་སྙད་པའི་བཤད་པའི་
དབང་དུ་བྱས་ནས་བྱེད་པ་པོ་གཞན་ཞིག་ལ་དངོས་ཟིན་བྱེད་པ་པོའི་ཐ་སྙད་བཞག་
པ་མ་གཏོགས་མངོན་པར་མི་གསལ་བའི་བྱེད་པ་པོ་སྐྱེས་བུའི་བསོད་ནམས་སོགས་
བཤད་པ་གཅིག་གི་དབང་དུ་བྱས་ན་བྱེད་པ་པོ་ཡིན་དུ་ཆུག་ཀྱང་། འཇིག་རྟེན་པས་
བྱེད་པ་པོའི་སྒྲར་མ་བཞག་པ་དེ་ཉིད་ཐ་སྙད་པའི་བཤད་པར་བཙན་པའི་དབང་དུ་
བྱས་ནས་རྗེ་སི་ཏུས་བཤད་པ་དེ་ཉིད་མཛད་དོ། །གསུམ་པ། ཁ་ཅིག་གིས།
ཅི་སྟེ་བྱེད་པོ་གཞན་ཡོད་པར་མཚུངས་ཀྱང་དེ་དང་དངོས་སུ་འབྲེལ་མ་
འབྲེལ་མི་མཚུངས་པས། བདག་གཞན་སོགས་འཇུག་མི་འཇུག་གི་ཁྱད་
པར་འཐད་དོ་སྙམ་ན། གཞན་དང་དངོས་སུ་འབྲེལ་ཚུལ་ཇི་ལྟར་ཡིན་
སྨྲོས་ཤིག གལ་ཏེ་གསེར་དུ་བསྒྱུར་ཅེས་པས་སྒྱུར་བྱེད་གཞན་ཞིག་ཡོད་
པ་དངོས་སུ་གོ་བའི་ཕྱིར་སྙམ་ན། འོ་ན་གསེར་དུ་གྱུར་ཅེས་པས་ཀྱང་
འགྱུར་བྱེད་གཞན་ཞིག་ཡོད་པར་དངོས་སུ་གོ་བ་སྟེ། ཚད་མ་རྣམ་འགྲེལ་
ལས། མ་སྐྱེས་པ་ནི་ཟློག་དོན་དུ། །གྱུར་པ་ཉིད་གསུངས་དེ་ཡི་ཕྱིར།།
ཞེས་པའི་རྩ་འགྲེལ་གྱི་དགོངས་པའོ། །དེ་བས་ན་སྔ་ཕྱི་ལ་བྱེད་པ་པོ་



༥
རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། 439
གཞན་དང་དངོས་སུ་འབྲེལ་མ་འབྲེལ་གྱི་ཁྱད་པར་འབྱེད་པའང་མི་འཐད་
པ་ཉིད་དེ་གསུམ་པའོ། །ཞེས་གསལ།།།
གསལ་བཤད་གསུམ་པ། གསལ་བཤད་གཉིས་པ་དེ་ཉིད་ཁ་ཅིག་གིས་རྗེ་སི་ཏུར་
ཕུལ་བའི་མི་འཐད་པ་དེ་ཡི་ལན་དུ་སོང་འདུག་ཀྱང་། སི་ཏུ་རང་ཉིད་ནས་བྱེད་པ་པོ་
གཞན་དང་དངོས་སུ་འབྲེལ་མ་འབྲེལ་གྱི་གོ་དོན་འཁྲུལ་མེད་དུ་རྟོགས་པ་ལ་འགྲེལ་
ཆེན་གྱི་བཤད་པ་དེ་ཉིད་འདིར་ལུང་འདྲེན་བྱེད་ཀྱི་ཡོད། སྐབས་མང་པོར་ང་ཚོས་
ཁ་ཅིག་གི་བསམ་ཚུལ་ངོ་མ་གང་ཡིན་ཤེས་པར་མ་བྱས་ཏེ་འདྲེ་ཤར་སྒོར་གནས་པ་
ལ་གླུད་ནུབ་སྒོར་གཏོང་བའི་དཔེ་ལྟར་འགྱུར་ཉེན་ཆེ། འགྲེལ་ཆེན་ལས།
ཐོག་མར་འདི་ཤེས་དགོས་ཏེ། ལས་གང་ཞིག་བྱེད་པ་པོ་གཞན་དང་དངོས་
སུ་འབྲེལ་བའི་དབང་དུ་བྱས་ནས་བྱེད་པ་པོའི་དངོས་པོ་དེ་ཉིད་དང་དེའི་
བྱེད་པ་དང་བཅས་པ་ལ་ནི་བདག་ཅེས་བྱ་ཞིང་། དེས་བསྒྲུབ་པར་བྱ་བའི་
ཡུལ་གྱི་དངོས་པོ་བྱ་བ་དང་བཅས་པ་ལ་ནི་གཞན་ཞེས་བྱའོ།།
དེ་བཞིན་ལས། འདི ར་བྱེད་པ་པོ་གཞན་དང་དངོས་སུ་འབྲེལ་མ་འབྲེལ་ཞེས་སྨོས་
པ་ནི། །
དངོས་པོ་གང་ཞིག་ལ་ལས་གང་ཞིག་བྱེད་པ་པོ་གཞན་གྱིས་དངོས་སུ་
སྒྲུབ་པར་བྱེད་པ་དེ་ནི་བྱེད་པ་པོ་གཞན་དང་དངོས་སུ་འབྲེལ་བའི་ལས་ཏེ།
དཔེར་ན། ལྕགས་གསེར་དུ་བསྒྱུར་ཟིན། བསྒྱུར་བར་བྱ། སྒྱུར་བར་བྱེད།
ཤིང་བཅད་ཟིན། གཅད་པར་བྱ། གཅོད་པར་བྱེད། འབྱུང་ཁུངས་ནས་
ཕྱུང་ཟིན། དབྱུང་བར་བྱ། འབྱིན་པར་བྱེད་ལྟ་བུ་དུས་གསུམ་གྱི་དབྱེ་



440 བོད་ཀྱི་བརྡ་སྤྲོད་ནག་ཊཾ ཀཿ
བས་ཤེས་པར་བྱ་ཞིང་། དངོས་པོ་གང་ཞིག་ལ་ལས་གང་ཞིག་བྱེད་པ་
པོ་གཞན་དངོས་སུ་མེད་པར་རང་གི་ངང་གིས་འགྲུབ་པར་སྣང་བ་དེ་
ནི་བྱེད་པ་པོ་གཞན་དང་དངོས་སུ་མ་འབྲེལ་བའི་ལས་ཏེ། དཔེར་ན།
ལྕགས་གསེར་དུ་གྱུར་ཟིན། འགྱུར་བཞིན་པ། འགྱུར་བར་འགྱུར་རོ།།
ཤིང་ཆད་ཟིན། འཆད་བཞིན་པ། འཆད་པར་འགྱུར་རོ། །གནས་ནས་
ཕྱུང་ཟིན། འབྱུང་བཞིན་པ། འབྱུང་བར་འགྱུར་རོ། །ཞེས་སོགས་ཀྱིས་
བསྒྲེས་ནས་རྟོགས་པར་བྱའོ།།༧
ཞེས་པ་ལས་སི་ཏུའི་དགོངས་པ་རྨ་མེད་པར་རྟོགས་ནུས་པ་ཡིན། སྐབས་འདིར་
བྱིད་པ་པོ་ཡོད་མེད་ཀྱི་ཐ་སྙད་བྱེད་ས་ནི་གང་ཞིག་བྱེད་པ་པོ་གཞན་གྱིས་དངོས་
སུ་སྒྲུབ་པར་བྱེ ད་པ་དེ་ཉིད་ཡོད་མེད་ལ་ལྟ་དགོས་པ་ལས་སྤྱི ར་བྱེད་པ་པོ་ཙམ་
བཞག་རྒྱུ་ཡོད་མེད་ལ་བལྟས་ན་ལྟ་སྟངས་ནོར་བ་ཡིན་ནོ། །གཞན་ལུགས་ལ་སུན་
འབྱིན་བྱེད་སྐབས་གཞན་ལུགས་དེ་ཉིད་རང་ལུགས་མིན་པ་རྒྱུ་མཚན་དུ་བྱས་ནས་
སུན་འབྱིན་བྱས་ན་ནི་རིགས་པ་སྨྲ་བའི་ལུགས་སུ་ཡེ་ནས་འགྲིགས་ཐབས་མེད།
གཞན་ལུགས་དེ་ཉིད་འཐད་ལྡན་དུ་མཐོང་བ་ན་གཞན་ལུགས་དེ་ཉིད་ཀྱང་རང་
ལུགས་སུ་ཁས་ལེན་པར་བྱེད་པ་ནི་རིགས་པ་སྨྲ་བའི་ལུགས་དང་ཀུན་ནས་མཐུན་ནོ།།
བཞི་པ། ཁ་ཅིག་གིས་ཇི་སྐད་དུ།
གཞན་ཡང་གསེར་དུ་འགྱུར་བྱེད་ནི་བསོད་ནམས་ཀྱི་ལས་སམ་འབྱུང་
བའི་བྱེད་པ་ལྟ་བུ་ཡིན་པར་རང་ཉིད་ཀྱི་ཞལ་ནས་དངོས་སུ་གསུངས་ལ།
དེ་ལྟ་ན་འགྱུར་བྱེད་ནི་གསེར་མ་ཡིན་དགོས་པས། འགྱུར་བྱ་འགྱུར་བྱེད་
གཉིས་ཀ་གསེར་ཡིན་པར་བཞེད་པ་དང་དངོས་སུ་འགལ་བ་སྟེ་བཞི་པའོ།།
ཞེས་གསལ།།༨



རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། 441
གསལ་བཤད་བཞི་པ། གསལ་བཤད་དང་པོ་དེ་ཉིད་ཁ་ཅིག་གིས་རྗེ་སི་ཏུར་ཕུལ་བ་
དངོས་སུ་འགལ་བ་སྟེ་བཞི་པའོ། །ཞེས་པ་དེ་ཡི་ལན་དུ་སོང་འདུག་ན་བསྐྱར་ཟློས་
ཀྱི་སྤྲོས་པ་བསྐྱུང་བར་བྱ། ལྔ་པ་ཁ་ཅིག་གིས་ཇི་སྐད་དུ།
གཞན་ཡང་གསེ ར་དུ་འགྱུར་བྱེད་གསེར་མིན་པར་མ་ཟད་གསེར་དུ་
འགྱུར་བྱ་ཡང་གསེར་མ་ཡིན་པ་ཉིད་དེ་དཔེར་མཚོན་ན་གསེར་དུ་བསྒྱུར་
བྱ་ལྕགས་ཡིན་པ་བཞིན་དུ་དེར་འགྱུར་བྱ་ཡང་ལྕགས་ཡིན་པའི་ཕྱིར་རོ།།
དེ་བས་གང་ཞིག་འགྱུར་བ་དང་གང་དུ་འགྱུར་བ་གཉིས་ཀྱི་དབྱེ་བ་ཕྱེད་
དགོས་རྒྱུ་ལ་འཛིངས་འདུག་པ་སྟེ་སྐྱོན་ལྔ་པའོ། །ཞེས་གསལ།།
གསལ་བཤད་ལྔ་པ། གསལ་བཤད་དང་པོ་དེ་ཉིད་ཁ་ཅིག་གིས་རྗེ་སི་ཏུར་ཕུལ་བའི་
སྐྱོན་ལྔ་པ་དེ་ཡི་ལན་དུ་སོང་འདུག་ན་བསྐྱར་ཟློས་ཀྱི་སྤྲོས་པ་དགོས་པ་མ་མཆིས་
ཀྱང་། འདི་ཐད་ཁ་ཅིག་རང་ཉིད་གང་ཞིག་འགྱུར་བ་དང་གང་དུ་འགྱུར་བ་གཉིས་
ཀྱི་དབྱེ་བ་ཕྱེད་དགོས་རྒྱུ་ལ་འཛིངས་འདུག་པ་ལས་སི་ཏུ་ནི་འདི་ཐད་ག་ལ་འཁྲུལ་
ཏེ་སི་ཏུས་འགྱུར་བྱ་འགྱུར་བྱེད་གཉི་ག་ལྕགས་སུ་བཞེད་པ་ལས་གསེར་དུ་མི་བཞེད་
པའི་ཕྱིར། དྲུག་པ་ཁ་ཅིག་གིས་ཇི་སྐད་དུ།
གཞན་ཡང་གསེར་དུ་འགྱུར་བ་ནི་རྒྱུ་རྐྱེ ན་གྱི་སྟོ བས་ཀྱིས་ཡིན་པས།
འགྱུར་བྱེད་ནི་རྒྱུ་ཡིན་ལ། དེའི་ཟླས་དྲངས་ན་འགྱུར་བ་ནི་འབྲས་བུ་ཡིན་
པས་དེ་གཉིས་ཐ་མི་དད་ན་རྒྱུ་འབྲས་ཐ་མི་དད་པའི་སྐྱོན་དུ་འགྱུར་བ་སྟེ་
དྲུག་པའོ། །ཞེས་གསལ།།༡༠
གསལ་བཤད་དྲུག་པ། འདིར་ཡང་ཁ་ཅིག་གིས་ཐ་སྙད་པའི་བཤད་པ་ལ་གཙིགས་ཆེར་
མ་བཟུང་སྟེ་རྒྱུ་འབྲས་ཐ་དད་ཡིན་པའི་རྒྱུ་མཚན་གྱིས་འགྱུར་བྱ་འགྱུར་བྱེད་གཉིས་



442 བོད་ཀྱི་བརྡ་སྤྲོད་ནག་ཊིཀཿ
ངེས་པར་དུ་ཐ་དད་པར་བཞག་དགོས་པར་དགོངས་ཀྱང་། སྐབས་འདི ར་སི་ཏུས་རྒྱུ་
འབྲས་ཐ་དད་ཡིན་པ་མཁྱེན་བཞིན་དུ་ད་དུང་འགྱུར་བྱ་འགྱུར་བྱེད་གཉིས་གཅིག་
ལས་གཞན་དུ་མི་དམིགས་གསུངས་པའི་དགོངས་དོན་ནི་སྐབས་འདིར་འགྱུར་བྱ་
འགྱུར་བྱེད་གཉི་ག་ལྕགས་ལས་གཞན་དུ་མི་དམིགས་པ་ཙམ་ལ་དགོངས་པའི་ཕྱིར།
འདི་ནི་ཉིད་ནས་ཀྱང་བཞེད་དེ་སི་ཏུར་སྐྱོན་ལྔ་པ་ཕུལ་བའི་སྐབས་རང་ལུགས་སུ་
བཤད་པའི་ཕྱིར། སྐབས་འདི ར་འགྱུར་བྱའི་ལྕགས་དང་འགྱུར་བྱེད་ཀྱི་ལྕགས་
ལོགས་སུ་འཇོག་ཏུ་མེད་པའི་ཕྱིར་ན་རྗེ་སི་ཏུས་དེ་གཉིས་གཅིག་ཏུ་བཞེད་པ་ཡིན།
ལྕགས་གསེར་དུ་འགྱུར་བའི་སྐད་ཅིག་སྔ་ཕྱིའི་རྒྱུ་འབྲས་ལ་རྗེ་སི་ཏུས་དགོངས་པ་
མ་བཞེད་པ་དེ་ནི་དགོངས་པ་བཞེད་མི་དགོས་པ་ཞིག་ལ་དགོངས་པ་མ་བཞེད་པ་ཡིན་
པ་ལས་དགོངས་པ་བཞེད་དགོས་པ་ཞིག་ལ་དགོངས་པ་མ་བཞེད་པ་མིན་པའི་ཕྱིར་ན་
སྤྱིར་རྒྱུ་འབྲས་ཀྱི་བཤད་པའི་སྐབས་ཐ་དད་མིན་པའི་བཤད་པ་འགལ་བ་ཡིན་ན་ཡང་
སྐབས་འདི ར་བསྟན་གྱི་བཤད་པའི་སྐབས་འགལ་བ་མིན་པར་མ་ཟད་འཐད་ལྡན་གྱི་
བཤད་པ་ཞིག་ཏུ་འགྱུར་རོ། །བདུན་པ་ཁ་ཅིག་གིས་ཇི་སྐད་དུ། །
གཞན་ཡང་འགྲོ་བྱེ ད་ཐ་མི ་དད་ན་བྱ་བྱེད་ཐ་མི་དད་དགོས་ཤི ང་།
དེ ་ཐ་མི་དད་ན་གཅིག་ཡིན་དགོས་པས་དེའི་ཚེ་བྱེད་པོ་ལས་དང་བྱ་བ་
གཅིག་མིན་པས་ཞེས་བྱ་བ་ལ་སོགས་པའི་ལུང་རིགས་རྒྱ་ཆེར་འགལ་བ་
སྟེ་བདུན་པའོ། །ཞེས་གསལ།།༡
གསལ་བཤད་བདུན་པ། འདི་ན་སི་ཏུའི་བཤད་པ་གང་ཞིག་ལུང་གང་དང་རིགས་པ་
གང་ཞིག་དང་འགལ་བ་ཅུང་ཟད་ཀྱང་དངོས་སུ་མ་སྨྲས་པར་ལུང་རིགས་རྒྱ་ཆེར་
འགལ་བ་ཞེ ས་པ་ནི་ཀློ ག་པ་པོ་རྣམས་སུ་འབྲི་བ་པོས་གང་ཞིག་བརྗོད་པ་རྣམས་



རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། 443
ཤིན་ཏུ་མི་གསལ་བའི་ཕྱིར་ན་ལུང་རིགས་རྒྱ་ཆེར་འགལ་བ་བཤད་པ་དེ་ཡང་ཚིག་
ཙམ་དུ་ཟད། ལར་ནས་སི་ཏུས་བྱེད་པོ་དང་བྱ་བ་གཅིག་ཡིན་ཟེ ར་གྱི་མེད་ལ།
སི་ཏུས་གཅིག་ཏུ་བཤད་པ་དེ་ནི་བྱེད་པ་པོ་གཞན་དང་དངོས་སུ་མ་འབྲེལ་བའི་བྱ་
ཚིག་རྣམས་སུ་བྱེད་པ་པོ་དང་བྱ་ཡུལ་ཞེས་ལོགས་སུ་བཞག་རྒྱུ་མེད་པ་ཙམ་ལ་
དགོངས་ཏེ་འགྲོ་བྱ་འགྲོ་བྱེད་གཅིག་དང་འགྱུར་བྱ་འགྱུར་བྱེད་གཅིག་ཡིན་པར་
གསུངས་པ་ཙམ་ཡིན། །བརྒྱད་པ་ཁ་ཅིག་གིས་ཇི་སྐད་དུ།
གཞན་ཡང་བདག་འགྲོ་བའི་གནས་སྐབས་སུ་འགྲོ་བ་པོ་བདག་དང་འགྲོ་
བྱ་གཞན་ལམ་ལྟ་བུ་ཡིན་ཞིང་། གང་དོན་ལ་ཇི་ལྟར་ཡིན་པ་དེ་བཞིན་
དུ་བློ་ལའང་དངོས་སུ་སྣང་བས་བདག་འགྲོ་བ་ལྟ་བུ་ལ་བྱ་བ་བྱེད་པའི་
གནས་སྐབས་སུ་བྱེད་པ་པོ་གཞན་དངོས་སུ་མི་སྣང་བར་འདོད་པའང་
མངོན་སུམ་ལ་བསྙོན་པ་སྟེ་བརྒྱད་པའོ། །ཞེས་གསལ།།༡༢ .
གསལ་བཤད་བརྒྱད་པ། ཁ་ཅིག་གི ས་རྗེ ་སི་ཏུ ར་ཕུལ་བའི་མངོན་སུམ་ལ་
བསྙོ ན་པ་འདི་ཡང་ལྟག་ཆོད་ཁོ་ནར་སོང་འདུག །གང་ལགས་ཤེ་ན། འདི་
སྐབས་རྣམ་དབྱེ་གཉིས་པའི་ཡུལ་དང༌། ཡུལ་གང་ལ་གཞན་དུ་འཇོ ག་པ་
གཉིས་འཁྲུལ་ཏེ་བཤད་པ་དེ་ལྟ ར་མཛད་དོ། །དེ ་ལྟ ར་མིན་ན་འགྲོ་བྱ་གཞན་
ལམ་ཡིན་པ་གསུང་མི་མཁྱེན་པའི་ཕྱིར། རྣམ་དབྱེ་གཉིས་པའི་བྱ་ཡུལ་དང་
འདི ར་བསྟན་གཞན་དུ་གཏོགས་པའི་བྱ་ཡུལ་གྱི་བཤད་པ་འདི་སྤྲོ་བར་བྱ་སྟེ །
བྱ་ཡུལ་གང་ཞིག་ཏུ་ལ་དོན་གྱི་ཕྲད་ཞུགས་པ་དེ་ནི་རྣམ་དབྱེ་གཉིས་པའི་བྱ་ཡུལ་
ཡིན་པ་ལས་གཞན་དང་དེར་གཏོགས་ཀྱི་བྱ་ཡུལ་དེ་མིན། བདག་འགྲོ་བ་ལ་མཚོན་
ན་བདག་ལམ་དུ་འགྲོ་བ་ནི་སྐབས་འདིར་བསྟན་གྱི་དཔེར་བརྗོད་དངོས་དེ་ཡིན།



444 བོད་ཀྱི་བརྡ་སྤྲོད་ནག་ཊིཀ
དེ ས་ན་ལ་དོན་གྱི་སྔོ ན་དུ་ཡོད་པའི་ལམ་དེ་ནི་གཉིས་པའི་བྱ་ཡུལ་ཡིན་པ་ལས་
གཞན་དང་དེར་གཏོགས་ཀྱི་བྱ་ཡུལ་མིན། བོད་དུ་ཡི་གེ་བསྐུར་ལྟ་བུ་ལ་མཚོན་ན།
བོད་ནི་ལ་དོན་གྱི་སྔོན་དུ་ཡོད་པའི་བྱ་ཡུལ་དེ་ཡིན་པར་བརྟེན་རྣམ་དབྱེ་གཉིས་པའི་
བྱ་ཡུལ་དེ་ཡིན་ཅིང་། བསྐུར་བྱའི་ཡི་གེ་དེ་ནི་སྐབས་འདིར་བསྟན་གྱི་བྱ་ཡུལ་གང་
ལ་གཞན་ཞེས་པའི་ཐ་སྙད་འཇུག་ཡུལ་དེ་ཡིན། བསྐུར་བྱ་དང་མ་འབྲེལ་བའི་ཡི་
གེ་ཙམ་ནི་བྱ་ཡུལ་ཡིན་ཡང་དངོས་པོ་གཞན་ནི་མིན་ཏེ་མིང་རྐྱང་ཡིན་པའི་ཕྱིར།
དེས་ན་བསྐུ ར་བྱ་ལ་མ་འོངས་པའི་སྡེབ་སྦྱོར་འབྲི་དགོས་པ་དེ་ནི་གསུང་རབ་ཀྱི་
དགོངས་པ་བརྡ་སྤྲོད་ཀྱི་བསྟན་བཅོས་སུ་ཁ་གསལ་བར་བཟོས་པ་ཙམ་ལས་བརྡ་སྤྲོད་
སྨྲ་བ་པོ་རྣམས་ཀྱིས་རང་བཟོ་ཡེ་ནས་མིན། དེས་ན་སུ་ཞིག་མངོན་སུམ་ལ་བསྙོན་
འདུག་དཔྱད་པར་འཚལ། དགུ་པ་ཁ་ཅིག་གིས་ཇི་སྐད་དུ།
གཞན་ཡང་འདི ར་བསྟན་བདག་གཞན་དང་དུ ས་གསུམ་ལ་སོགས་
པ་ནི ་བརྗོ ད་བྱའི་དོ ན་ལ་འཇོ ག་དགོས་པ་ལས་རྗོ ད་བྱེ ད་ཚིག་ལ་
འཇོག་རྒྱུ་གཏན་ནས་མ་ཡིན་མོད། དེ་ལྟ་ནའང་སྐུ་ཉིད་ཀྱི་ཞལ་ནས།
དུས་གསུམ་གྱི་དབྱེ་བས་ནི་བྱ་བྱེད་ལས་དང་འབྲེལ་བའི་ངག་གི་སྦྱོར་བ་
ཐམས་ཅད་ལ་ཁྱབ་སྟེ། ཞེས་དང་། བྱ་བྱེད་ཀྱི་སྒྲ་ལྷག་མ་རྣམས་བསྡུ་
བའི་ཕྱི ར་དུ་ཡིན་ནོ། །ཞེས་གསུངས་པ་སོགས་ལ་བལྟས་ན་སྒྲ་ཉིད་ལ་
བཞེད་འདུག་པས་ཤིན་ཏུ་ནོར་བ་སྟེ་དགུ་པའོ། །ཞེས་གསལ།།
གསལ་བཤད་དགུ་པ། ཤིན་ཏུ་ནོར་བར་བཤད་པ་འདི་ཡང་ཤིན་ཏུ་ནོར་བར་མི་
འདུག་སྟེ། གང་ལགས་ཤེ་ན། སྒྲུབ་པ་པོ་དང་སྒྲུབ་པར་བྱེད་ལྟ་བུའི་གནས་སྐབས་
སུ་ད་ལྟ་བའི་དག་ཆ་འབྲི་དགོས་པར་བཤད་པ་དེ་ཚིག་ལ་དགོངས་པའི་དོན་དང་།



རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། 445
ཚིག་དེ ས་གང་ཞིག་བསྟན་པའི་དུས་ད་ལྟ་བ་དང་། བདག །བྱེད་པ་པོ། བྱེད་ལས་
གསལ་བྱེད་ཀྱི་སྒྲའི་བཤད་པ་བཅས་ནི་དོན་ལ་དགོངས་པའི་དོན་ཡིན་པས་ཚིག་གམ་
སྒྲ་ཉིད་ལ་དགོངས་པར་བསམ་པ་ནི་ནོར་བ་ཁོ་ནའོ། །དེ་བཞིན་བསྒྲུབ་བྱ་དང་བསྒྲུབ་
པར་བྱ་ལྟ་བུ་ལ་མཚོན་ན་ཡང་། འདི་ཐད་མ་འོངས་པའི་དག་ཆ་འབྲི་དགོས་པར་
བཤད་པ་དེ་ཚིག་ལ་དགོངས་པའི་དོན་དང་། ཚིག་དེས་བསྟན་པའི་མ་འོངས་པ་དང་།
གཞན། བྱ་ཡུལ། བྱ་ཡུལ་གསལ་བྱེད་ཀྱི་སྒྲའི་བཤད་པ་བཅས་ནི་དོན་ལ་དགོངས་
པའི་དོན་ཡིན་པས་ཚིག་གམ་སྒྲ་ཉིད་ལ་དགོངས་པར་བསམ་པ་ནི་ནོར་བ་ཁོ་ནའོ།།
ཞེས་སྨྲས་པར་ཐལ། གཞན་ཡང་ཁ་ཅིག་གིས།
དེ་ལྟ ར་འགལ་འདུ་མང་དུ་འཇུག་པའི་རྒྱུ། ཁོ་བོའི་བློ་མིག་མ་དག་སྐྱོན་
ཡིན་ནམ། །ཡང་ན་ཅིག་ཤོས་རིགས་ལམ་མི་མཁྱེན་པས། །ནོངས་ཞེས་
གཟུར་གནས་མཁས་རྣམས་དཔྱད་པར་རིགས། །ཞེས་པར།༡༤
འགལ་འདུ་མེད་ལ་འགལ་འདུར་དགོངས་པ་ནི། །གཙོ་ཕལ་མཚན་བཏགས་དངོས་
ཤུགས་མ་དགོངས་ལན། །ཐ་སྙད་བསྟན་བཅོས་དྲང་ངེས་མི་འབྱེད་ནའང་། །གཙོ་
ཕལ་མཚན་བཏགས་དངོས་ཤུགས་དགོངས་པར་རིགས། །ཞེས། གསོལ་བར་འདོད།
གཞན་ཡང་ཁ་ཅིག་གིས་ཇི་སྐད་དུ།
དོན་བསྡུས་ན་མདུང་གིས་བསྣུན་པ་ལ་མདུང་བསྣུན་ཞེས་བརྗོད་པ་དང་
འདྲ་བར། བདག་གིས་འགྲོ་བ་ལ་བདག་འགྲོ་ཞེས་བྱེད་སྒྲ་བསྡུས་པ་ཙམ་
ཡིན་གྱི། དོན་ལ་འགྲོ་བྱ་འགྲོ་བྱེད་གཅིག་ཏུ་བསྡུས་པ་མིན་ཞིང་བསྡུ་
ཡང་མི་ནུས་པས། ཚིག་དོན་གྱི་འཇུག་པ་མ་ནོ ར་བར་བྱ་དགོས་ལ།
དེའི་ཕྱིར། ཅུང་ཟད་བསྡུས་པ་ཡོད་ན་ཡང། །དེ་དང་དེ་ནི་སྦྱར་བར་བྱ།།



446 བོད་ཀྱི་བརྡ་སྤྲོད་ནག་ཊིཀ
ཞེས་གསུངས་པ་ལྟར་བདག་འགྲོ་ཞེས་པ་ལ་བདག་གིས་ཞེ ས་བྱེད་སྒྲ་
དགོས་པས། དེ ར་ཡང་བདག་གཞན་སོ གས་མི་འཇུག་པ་མིན་ནོ།།
དེ་བཞིན་དུ་འགྱུར་བྱེད་བདག་དང་། འགྱུར་བྱ་མ་འོངས་པ་སོགས་
ཏེ་མདོར་ན་བདག་འགྲོ་བ་དང་གསེར་དུ་འགྱུར་བ་སོགས་ལའང་བདག་
གཞན་སོགས་ཆ་ཚང་སྦྱར་རུང་བས་ཚིག་གི་བརྗོད་ཚུལ་དང་དོན་གྱི་
གནས་ཚུལ་ཤན་ཕྱེད་པར་བྱས་ལ། སླད་ཕྱིན་ཆད་བདག་འགྲོ་བ་དང་།
གསེར་དུ་འགྱུར་བ་ལྟ་བུ་ནི་བྱ་བྱེད་ཐ་མི་དད་ཅིང་། དེ ་ཐ་མི་དད་པས་
དེ ར་བདག་གཞན་སོགས་སྦྱར་མི་རུང་ཟེ ར་བའི་རྨོངས་གཏམ་ནི་ནམ་
དུའང་སྨྲ་བར་མི་བྱ་སྟེ། ཕྱི་ནང་གི་མཁས་པ་རྣམས་ཐུགས་ཁྲེལ་བའི་རྒྱུ་
ཡིན་པའི་ཕྱིར་རོ། །ཞེས་གསལ།།༡༥
གསལ་བཤད། སྤྱིར་ན་གོང་གི་གསལ་བཤད་དེ་རིགས་ཀྱིས་སྐབས་འདིར་བསྟན་
གྱི་ལོག་རྟོག་དེ་མི་ཁེགས་པ་མི་འདུག་ཀྱང་། བྱ་བྱེད་ཐ་མི་དད་པ་རྣམས་བདག་
གཞན་སྦྱར་མི་རུང་བ་རྨོངས་གཏམ་དུ་གསུངས་པ་ནི་དངོས་འབྲེལ་རྨོངས་གཏམ་
ཡིན་མིན་དཔྱད་པ་དཔྱིས་ཕྱིན་པ་ཞིག་དགོས་པ་ལས་རང་དགར་ཁས་ལེན་དཀའ་
བའི་གནད་དོན་ཞིག་ཏུ་ཁུམས། དེས་ན་རང་གིས་སྔོན་གྱི་གསུང་རབ་ཀྱི་དགོངས་པ་
མ་ལོན་བཞིན་དུ་དགག་པ་འཕེན་པ་ནི་ཅུང་ཟད་རིགས་པ་སྨྲ་བའི་ལུགས་དང་འགལ།
འབྱུང་འགྱུར་གྱི་སློ བ་གཉེར་ལ་བརྩོན་པ་དག་གིས་མ་དག་རྒྱུན་འབྱམས་མི་ཡོང་
ཆེད་ད་ལམ་འདི ར་ཞུ་བར་ཐལ། དགག་བཞག་དང་རྗེས་སུ་སློབ་ཚུལ་ནི་སྟོན་
པས་ཇི་ལྟ ར་བཀའ་སྩལ་བ་བཞིན། དགེ་སློ ང་དག་གམ་མཁས་རྣམས་ཀྱིས།།
བསྲེགས་བཅད་བརྡར་བའི་གསེར་བཞིན་དུ། །ལེགས་པར་བརྟགས་ལ་ང་ཡི་བཀའ།།
བླང་བར་བྱ་ཡི་གུས་ཕྱིར་མིན། །ཞེས་གསུངས་པ་ཉག་ཅིག་ལ་སློབ་དགོས་པ་ལས།



རིག་གནས་རྒྱུན་འཛིན་ཐབས་ལམ་དང་དེའི་དགེ་མཚན། 447
རང་གི་དགེ་རྒན་ཡིན་པ་རྒྱུ་མཚན་དུ་བྱས་ཏེ་རྗེས་སུ་འབྲང་བ་དང་། ཁ་ཅིག་སྙན་
གྲགས་ཆེན་པོ་ཡིན་པ་རྒྱུ་མཚན་དུ་བྱས་ནས་རྗེས་སུ་འབྲང་བ་བླུན་པོ་ཆུ་སྣ་གར་
འཁྲིད་ཀྱི་རིགས་ལམ་མོ། །
གོང་དུ་ཁ་ཅིག་གིས་བགྲངས་པའི་ཤིན་ཏུ་ནོར་བ་སྟེ་དགུ་པའོ་ལ་སོགས་པའི་
འགལ་བ་དགུ་པོ་རྣམས་དགེ་བཤེས་ལམ་རིམ་པས་རྗེ་སི་ཏུར་ཕུལ་བར་བཤད་ཅིང་།
དེ ་དག་རྒན་ལམ་རི མ་པའི་གསུང་རྩོམ་ནང་དུ་ཡོད་ཆོ ག་ཀྱང་རྒན་ལམ་རི མ་
པའི་དགོངས་པ་ཡིན་པའི་ངེས་པ་མི་འདུག་སྟེ། དེར་འཇིག་རྟེན་པའི་ཉེར་སྤྱོད་
དང་མཐུན་པའི་ནོར་འཁྲུལ་ཇི་སྙེ ད་ཅིག་ལྷག་འདུག་པས་སོ། །ཁོང་ཉིད་སྒྲ་
ཚད་གཉིས་ཀ་ལ་སྐྱེས་སྟོ བས་ཀྱི་ལུས་རྫོགས་ཤིང་སྦྱངས་སྟོ བས་ཀྱི་མཆེ་སྡེར་
འབར་བས་ཚོགས་ཀྱི་དབུས་ན་འཇིགས་པ་མེད་པར་སེང་གེའི་སྒྲ་སྒྲོག་ཆོག་ཀྱང་།
གོང་གསལ་ལུང་རིགས་རྡོ་རྗེའི་མེ་ཆར་རྒྱ་མཚོའི་ནང་དུ་ལྷུ ང་སྟེ་རྒྱ་མཚོའི་ཆུ་
ཡིས་རྡོ་རྗེའི་མེ་ཆར་མནལ་དུ་སོང་བའི་རྣམ་ཐར་དུ་ཟད།། །།



རབ་བྱེད་བཅུ་པ།
ཞུ་དག་བྱེད་སྟངས་སྐོར་བཤད་པ།
དག་ཆ།
༈ ཞུ་དག་གི་ལས་ཀ་དེ་ནི་བསྟན་བཅོས་རྣམས་ཀྱི་ཚིག་དོན་ལ་སྐྱོན་མ་ཞུགས་
པ་དང་ལྷག་ཆད་ནོ ར་གསུམ་གྱི་སྐྱོན་དང་བྲལ་བ་ཞིག་འོང་བ་ལ་མེད་དུ་མི་
རུང་བ་ཞིག་ཡིན། དེང་གི་ཆར་ཞུ་དག་གི་སྐབས་ཚིག་དོན་དང་། ལྷག་ཆད་
ནོར་གསུམ་གྱི་སྐྱོན་དང་བྲལ་བ་ཙམ་གྱིས་ཆོག་པ་མིན་པར། ད་དུང་དེང་གི་ .
འཇིག་རྟེ ན་གྱི་ཉེར་སྤྱོད་དང་ཡོངས་སུ་གྲགས་མ་གྲགས་དང་། བཀོད་ལེགས་
ཡོད་མིན་བཅས་ལ་ཡང་ངེས་པར་དུ་མནོ་བསམ་གཏོང་དགོས་པ་ཆགས་ཡོད།
ཞུ་དག་རྒྱས་པར་བྱེད་འདོད་ན་ནང་དོན་ཞུ་དག་པ་དང་སྐད་ཡིག་ཞུ་དག་པ་གཉིས་
ལོགས་སུ་ཕྱེ་དགོས་པར་མ་ཟད་ཞུ་དག་ཀྱང་དེ་གཉིས་ཀས་བྱས་པ་ཞིག་དགོས།
ལྷག་ཆད་ཀྱི་སྐྱོན་དང་བྲལ་བ་ལ་རབ་བྱུང་ན་མི་གཅིག་གིས་སྒྲ་གདངས་དང་བཅས་
ཏེ་དག་འདོན་དགོས་པ་དང་། ཞུ་སྒྲིག་པ་དེ་ཡིས་དེ་དང་ཆབས་ཅིག་བཅོས་དགོས་
པ་ཡིན། སྐབས་རེ་སྙན་སུམ་ལ་ཕུལ་དུ་ཕྱིན་པ་ཞིག་ཡིན་ནའང་གཞུང་ག་གེ་མོའི་
ནང་དོན་ལ་རྨོངས་ཏེ་ནོར་བ་ཇི་སྙེད་ཅིག་འོངས་ཤིང་། ཕྱོགས་མཚུངས་གཞུང་
ག་གེ་མོའི་ནང་དོན་ལ་ཕུལ་དུ་ཕྱིན་པ་ཞིག་ཡིན་ནའང་སྙན་སུམ་གྱི་རྣམ་གཞག་ཕྲ་



450 བོད་ཀྱི་བརྡ་སྤྲོད་ནག་ཊིཀཿ
མོ་ལ་རྨོངས་ཏེ་ནོར་བ་ཡང་ཇི་སྙེད་ཅིག་ཡོང་གི་ཡོད།།
ནང་དོན་ཞུ་དག་པ་ཞེས་པའི་གོ་དོ ན་ནི་རིག་གནས་བྱེ་བྲག་པ་དཔེ ར་ན།
ནང་དོན་རིག་པ་དང་གསོ་བ་རིག་པ། ལོ་རྒྱུས་རིག་པ། དེ་བཞིན་སྐར་རྩིས་རིག་
པ་སོགས་ཀྱི་གསུང་རབ་དཔར་སྐྲུན་ཞུ་དགོས་མཆིས་ཚེ་རང་ཉིད་སྙན་སུམ་ལ་བྱང་
ཆུབ་པ་གཅིག་པུས་མི་ཆོག་ཅིང་། རིག་གནས་དེ་དང་དེ་ལ་བྱང་ཆུབ་པའི་མཁས་
པའི་མདུན་ནས་ཞུ་དག་འགྲོ་དགོས་པ་ཡིན། འོན་ཀྱང་སྤྱིར་བཏང་དཔར་སྐྲུན་རིགས་
ལ་ནང་དོན་ཞུ་དག་པ་ཞེས་དམིགས་ཀྱིས་བསལ་བ་ཞིག་མི་དགོས་ཀྱང་དེ་སྐབས་
སྐད་ཡིག་ཞུ་དག་པ་རང་ཉིད་ཀྱིས་ནང་དོན་གྱི་འགན་དེ་ཡང་འཁྱེར་དགོས་པ་ཡིན།
སྤྱིར་བཏང་གསུང་སྒྲོས་ལྟར་ན། ནོར་འཁྲུལ་མེད་པའི་འབྲི་རྩོམ་བྱ་རྒྱུ་ས་ཐོབ་བྱང་
ཚུབ་སེམས་དཔའ་རྣམས་ལའང་དཀའ་བའི་གནད་ཅིག་ཏུ་འགྱུར་གྱི་ཡོད་ན་ང་ཚོ་
ཚུར་མཐོང་གི་སྐྱེ་བོས་ནོར་འཁྲུལ་མི་བྱེད་པ་ག་ལ་སྲིད། འོན་ཀྱང་རང་གིས་གང་
ཤེས་པ་དེ་དཔེ་སྐྲུན་བྱེད་སྐབས་ནོར་འཁྲུལ་དུ་གྱུར་ན་བློ་ཕམ་གྱི་རང་བཞིན་དང་།
མཁས་རྣམས་ཐུགས་ཁྲེལ་བའི་རྒྱུ་ལས་མ་འདས། དེས་ན་ཞུ་སྒྲིག་པའམ་རྩོམ་སྒྲིག་
པ་རྣམས་ཀྱིས་ཞུ་དག་སྐབས་རང་གི་མིག་གཉིས་ཀྱིས་ཞུ་དག་བྱེད་ཀྱི་ཡོད་ཀྱང་རྒྱ་
ཆེའི་ཀློག་པ་པོ་རྣམས་ཀྱི་སྤྱན་གྱི་གྲངས་ནི་དེ་ལས་སྟོང་འགྱུར་གྱིས་མང་བ་ཡོད་
པ་དེ་དྲན་དགོས།།
ཞུ་དག་བྱེ ད་པའི་སྐབས་སུ་དགོས་འདུན་དང་པོ་དེ་ནི་བོད་ཀྱི་བརྡ་སྤྲོད་
པ་ལ་བྱང་ཆུ བ་པ་ཞིག་ངེས་པར་དུ་དགོས་པ་ཡིན། དེ འི ་གོ་དོན་ཡང་ཕྲད་
དང་རྣམ་དབྱེ་ཡི་འཇུག་པ་ཕྲ་མོ་ལའང་མ་རྨོངས་པ་ཞིག་དགོས། དེ འི ་ཡ་
གྱལ་ལྟ་བུར་ཤད་ཀྱི་སྐོར་ལ་ཡང་ངེས་པ་རྙེ ད་པ་དང་ཆབས་ཅིག་དེ ང་གསར་
གཏོད་བྱེ ད་པའི་ཤད་རྟགས་རྣམས་ལ་རྟོ ག་དཔྱོད་ཀྱི ས་འཇུ ག་ཐུབ་པ་དགོས།



ཞུ་དག་བྱེད་སྟངས་སྐོར་བཤད་པ། 451
དང་པོ་དེ་ནི་ལེགས་བཤད་ལྗོན་དབང་དང་རྒྱ་རིམ་པ་བདུན་གྱི་སྐོར་སྔར་ཡོད་དེ་
ཉིད་ལ་རང་ངོས་ནས་སློབ་སྦྱོང་བྱ་རྒྱུ་ལས་རྟོག་དཔྱོད་ཀྱི་དགོས་པ་དེ་ཙམ་མེད།
གཉིས་པ་གསར་གཏོད་བྱས་པའི་ཤད་རྟགས་ཐད་ནོར་གླི ང་འཇིགས་མེད་བློ་གྲོས་
ལགས་ནས་ནོར་མཛོད་སྤྱིའི་འདོན་ཐེངས་བདུན་པར་སྙིང་ཁྲག་གི་དྭངས་མ་བྱུང་
བའི་འབོད་སྒྲ་ཞེས་པའི་ཆེད་རྩོམ་ནང་བཀོད་པའི་བསམ་ཚུལ་དེར་ངོས་ནས་ཁས་
ལེན་གཙང་མ་ཞུ་ཡི་ཡོད།།
ཞུ་དག་གནང་བའི་སྐབས་ཐ་སྙད་གང་རུང་གི་སྒྲ་བཤད་དང་སྒྲ་འཇུག །དེ་
བཞིན་དུས་ནམ་ཞིག་ཐ་སྙད་དེ་བེད་སྤྱོད་དུ་ཞུགས་པ་བཅས་ལ་དམིགས་བསལ་
གྱི་གོ་བ་ཞིག་ཆགས་པ་དགོས། དེ་དག་ལ་དམིགས་བསལ་གྱི་གོ་བ་ཞིག་མ་ཆགས་
ན་རང་ངོས་ནས་བརྒྱ་ཆ་བརྒྱ་ཐམ་པ་འགྲིགས་ཡོད་སྙམ་ཡང་དོན་དུ་མ་འགྲིགས་
པ་དེ་འདྲ་མང་པོ་འོང་གི་ཡོད། སྒྲ་བཤད་དང་སྒྲ་འཇུག་གི་གོ་དོན་ཕྱིན་ཅི་མ་
ལོག་པ་མ་བྱུང་ན་ན་ཆུང་ཞེས་པ་བུ་ལོ་གཞོན་ལ་ཡང་འཇུག་པར་སེམས་པ་དང་།
ཆུ་སྐྱེས་ཞེས་པ་ཉ་ལ་ཡང་གོ་བར་སེམས་པ་དང་། སྐྱབས་འགྲོ་ཞེས་པ་དུད་འགྲོ་
ལ་ཡང་ཡོད་པར་སེམས་པ་དེ་འདྲ་འོང་གི་ཡོད། སྒྲ་བཤད་དང་སྒྲ་འཇུག་གི་ཁྱད་
པར་ཡག་པོ་ཤེས་ཀྱི་ཡོད་ན་བུ་ལོ་ན་ཆུང་བ་ལ་ན་ཆུང་གི་ཐ་སྙད་མི་འཇུག་པ་དང་།
དེ་བཞིན་ཉ་དང་དུད་འགྲོ་ལ་ཡང་རིམ་བཞིན་ཆུ་སྐྱེས་དང་སྐྱབས་འགྲོ་ཡོད་པའི་
ཐ་སྙད་མི་འཇུག་པ་གསལ་པོར་འགྱུར་བ་ཡིན། དཔེར་ན་ཆེ་གེ་མོ་ཞིག་གིས་ན་
ཆུང་མང་པོ་ཞིག་སླེ བས་འདུག་ཅེས་བརྗོད་པ་ན་ཉན་པ་པོའི་བློ་ངོར་ངང་ངམ་
ཤུགས་ཀྱིས་བུ་མོ་གཞོན་གཞོན་མང་པོ་ཞིག་སླེ བས་འདུག་ཅེ ས་གོ་བ་ལས་དེ་
ལས་ལྡོག་སྟེ་བུ་གཞོན་གཞོན་མང་པོ་ཞིག་སླེ བས་འདུག་ཅེས་པ་ནམ་ཡང་མི་གོ།
གང་ཡིན་ཟེར་ན། ན་ཆུང་གི་སྒྲ་བཤད་བུ་ཕོ་མོ་གཉིས་ཀར་ཡོད་དུ་ཆུག་ཀྱང་སྒྲ་



452 བོད་ཀྱི་བརྡ་སྤྲོད་ནག་ཊིཀ
འཇུག་ནི་བུ་མོ་ཁོ་ནར་ཡོད་པས་ཡིན། དེ་བཞིན་ཆུ་སྐྱེས་སྒྲ་བཤད་ཀྱི་དབང་དུ་
བྱས་ན་ཉ་ལ་སོགས་པ་ཆུ་ལས་སྐྱེས་ཚད་ལ་ཡོད་ཀྱང་སྒྲ་འཇུག་གི་དབང་དུ་བྱས་ན་
མེ་ཏོག་གི་བྱེ་བྲག་ཁོ་ན་ལས་གཞན་ལ་མི་འཇུག་པ་ཡིན།།
གཞན་ཡང་ཞུ་དག་གི་སྐབས་སུ་ཐ་སྙད་གང་ཞིག་གི་དུས་ཀྱི་བྱུང་རིམ་ཤེས་
དགོས་པ་ཡང་གལ་ཆེན་ཡིན། དཔེར་ན། དམངས་གཙོ་དང་མང་གཙོ་ལྟ་བུ་ལ་
མཚོན་ན་ཐ་སྙད་རང་གི་ངོས་ནས་བསམ་བློ་བཏང་བ་ཡིན་ན་དམངས་གཙོ་དང་
མང་གཙོ་གཉིས་ཀ་མི་འཐད་པ་མིན་ཡང་བཙན་བྱོལ་བོད་གཞུང་གིས་ཕྱི་ལོ་ ༡༩༩༡
ལོར་གཞུང་འབྲེལ་ཡིག་ཆར་མང་གཙོ་ཞེས་པའི་དག་ཆ་བཀོལ་རྒྱུར་ཐག་གཅོད་
བྱུང་བ་ནས་བཟུང་གཞུང་འབྲེལ་ཡིག་ཆ་ཚང་མར་མང་གཙོ་ཞེས་འབྲི་དགོས་པ་དེ་
དུས་རབས་ཉི་ཤུའི་ནང་བྱུང་བའི་བཀས་བཅད་ལྟ་བུ་ཡིན། དེར་བརྟེན་དེ་རྗེས་ཀྱི་
གཞུང་འབྲེལ་ཡིག་ཆ་རྣམས་སུ་དམངས་གཙོ་ཞེས་བྲིས་པ་ཡིན་ན་མི་འཐད་པ་ཡིན།
འོན་ཀྱང་དེ་སྔོ ན་གྱི་ཡི ག་ཆ་རྣམས་གལ་ཏེ་བསྐྱར་སྐྲུན་བྱེ ད་དགོས་བྱུང་ཚེ་
དམངས་གཙོ་དེ་མང་གཙོའི་དག་ཆར་བཅོས་པ་ཡིན་ན་དེ་ཡང་མི་འཐད་པ་ཡིན།
གཞན་ཡང་མཛད་པ་པོ་དང་མཛད་པ་བོ་ཡང་དེ་བཞིན་ཡིན། མཁས་དབང་དམུ་
དགེས་རང་གི་བསྟན་བཅོས་སུ་མཛད་པ་བོ་ཞེས་བྲིས་ན་མི་འཐད་པ་མིན་ཡང་སྔོན་
གྱི་བསྟན་བཅོས་གང་ཞིག་ཏུ་མཛད་པ་པོ་ཡོད་པ་དེ་ཉིད་མཛད་པ་བོར་བཅོས་ན་
སྐྱོན་དུ་བརྩི་བ་ཡིན།། །
ཞུ་དག་གི་སྐབས་སུ་ཞུ་སྒྲིག་པར་རྩོམ་པ་པོ་རྒྱུས་ཡོད་པ་ཡང་གལ་ཆེན་པོ་ཡིན།
གལ་ཏེ་ཞུ་སྒྲི ག་པར་རྩོམ་པ་པོ་གང་ཞིག་གི་བརྩམས་ཆོས་སུ་དམིགས་བསལ་
ཡོད་པ་དེ་འདྲ་རྒྱུས་ཡོད་མིན་ཚེ་སྐབས་རེ་དཀའ་ངལ་འཕྲད་སྲིད། དཔེར་ན།
སྡེ་དགེ་བླ་མ་ནོར་བུ་བསྟན་འཛིན་གྱི་བརྩམས་ཆོས་སུ་བདེ་གཤེགས་དང་ལེགས་



ཞུ་དག་བྱེད་སྟངས་སྐོ ར་བཤད་པ། 453
བཤད་ཅེས་པའི་དག་ཆར་བདེ་གཤེག་དང་ལེག་བཤད་ཅེས་བྲིས་སྐབས་ཞུ་སྒྲིག་པས་
སྣང་མེད་ཀྱིས་བདེ་གཤེག་དེ་བདེ་གཤེགས་ས་ཅན་དང་ལེག་བཤད་དེ་ལེགས་བཤད་
ས་ཅན་དུ་བཅོས་ན་མི་འཐད་པ་ཡིན། འོན་ཀྱང་གུག་རྟགས་ནང་དུ་ལེགས་བཤད་
ཅེས་བཅོས་ན་མི་འཐད་པ་མེད། དཔེར་ན་ལེག་(ལེགས།)བཤད་ལྟ་བུའོ།།
དེ་བཞིན་རཀར་བཀྲས་མཐོང་གི་བརྩམས་ཆོས་སུ་ལས་ཀ་བྱེད་བགྱི་ཡོད་ཅེས་
པ་དེ ར་དག་བཅོས་ཡིན་ཁུལ་གྱིས་ལས་ཀ་བྱེད་ཀྱི་ཡོད་ཅེས་བཅོས་ན་མི་འཐད་པ་
ཡིན། འོན་ཀྱང་གོང་མཚུངས་གུག་རྟགས་ནང་བཅོས་ན་དམིགས་བསལ་ཡིན།
དཔེར་ན། ལས་ཀ་བྱེད་བགྱི་(ཀྱི་)ཡོད་ལྟ་བུའོ། །
དེ ང་རྩོམ་པ་པོ་གྲགས་ཆེ ན་གྲགས་ཆུང་དུ་མས་ཁོ་བོ་དང་ཁོ་མོ་ཞེས་པའི་
ཐ་སྙད་དེ ར་མནོ་བསམ་ཡེ་ནས་མ་བཏང་བར་གྱ་ཚོམ་གྱིས་ཁོ་བོ་དང་ཁོ་པ་དོན་
གཅིག་ཏུ་བསམས་ཏེ་རང་གི་བརྩམས་ཆོས་སུ་དེ་ཉིད་ཁོ་པ་དང་དོན་གཅིག་ཏུ་བེད་
སྤྱོད་བྱས་པ་དེ་འདྲ་མང་པོ་ཡོང་གི་འདུག །དེ་ནི་ཤིན་ཏུ་མི་འཐད་པ་ཆེན་པོ་ཡིན།
ཁོ་བོ་དང་ཁོ་མོ་ནི་ང་ཞེས་པའི་དོན་ཡིན། སྐྱེས་པ་ཞིག་གིས་ང་ཞེས་བརྗོད་དགོས་
ན་ཡིག་སྐད་དུ་ཁོ་བོ་དང་བུད་མེད་ཅིག་གིས་ང་ཞེས་བརྗོད་དགོས་ན་ཡིག་སྐད་དུ་
ཁོ་མོ་ཞེས་འབྲི་བ་ཡིན། ཁོ་བོ་དང་ཁོ་མོའི་ཚིག་སྦྱོར་དཀོན་བརྩེགས་མདོ་ཆ་པ་
ལས་ལུང་འདྲེན་ཞུས་པ་འདི་ལྟ་སྟེ །
དེ་གྲོང་ཁྱེར་ཆེན་པོ་དེར་ཞུགས་པ་ན་ཚོང་དཔོན་གྱི་བུ་མོ་ཞིག་གིས་བྲམ་
ཟེའི་ཁྱེའུ་གཟུགས་བཟང་བ། མཛེས་པ་བལྟ་ན་སྡུག་པ་དེ་མཐོང་ནས་དེ་
འདོད་པ་ལ་འདོད་ཆགས་ཀྱིས་ཀུན་ནས་དཀྲིས་པའི་སེམས་ཀྱིས་བྲམ་ཟེའི་
ཁྱེའུ་དེའི་མདུན་དུ་རབ་ཏུ་བརྡུགས་ཏེ་རྐང་པ་ལ་གཏུགས་སོ། །རིགས་ཀྱི་
བུ༑ དེ་ནས་བྲམ་ཟེའི་ཁྱེའུ་སྐར་མ་དེས་བུ་མོ་ལ་འདི་སྐད་ཅེས་སྨྲས་སོ།།



454 བོད་ཀྱི་བརྡ་སྤྲོད་ནག་ཊིཀ
-
སྲིང་མོ་ཁྱེད་ཅི་འདོད། དེས་དེ་ལ་འདི་སྐད་ཅིག་སྨྲས་སོ། །བྲམ་ཟེའི་
ཁྱེའུ། ཁོ་མོ་ནི་ཁྱོད་འཚལ་ལོ། །དེས་དེ་ལ་འདི་སྐད་ཅེས་སྨྲས་སོ།།
སྲིང་མོ། ཁོ་བོ་ནི་འདོད་པ་རྣམས་དོན་དུ་གཉེར་བ་མ་ཡིན་གྱི། ཁོ་བོ་ནི་
ཚངས་པར་སྤྱོད་པ་ཡིན་ནོ། །དེས་དེ་ལ་འདི་སྐད་ཅེས་སྨྲས་སོ།།
འོན་ཀྱང་དོ ན་གྲུབ་རྒྱལ་གྱི་བརྩམས་སྒྲུང་སད་ཀྱི་བཅོམ་པའི་མེ་ཏོ ག་ནང་
དུ་ཁོ་བོ་དང་ཁོ་མོའི་གོ་དོན་ཁོ ང་གི་དོད་དུ་བྲིས་པ་དེ ་རི གས་ནི ་སྐྱོན་མིན།
གང་ཡིན་ཟེ ར་ན། དེ་ནི་ཡུལ་ལུང་བྱེ་བྲག་པའི་ཁ་སྐད་བརྩམས་སྒྲུང་ནང་དུ་
བེད་སྤྱོད་བཀོལ་རུང་བ་ཡིན་པས་སོ། །གཞན་ཡང་ཁ་ཅིག་གིས་ནམ་ཡང་ཞེས་
པ་རྟག་ཏུ་ཡི་དོན་དུ་འབྲི་བ་མཐོང་ཞིང་དེ་ཉིད་མི་འཐད། དཔེར་ན་རྒྱ་གར་ནི་
བོད་ལ་ནམ་ཡང་བཀའ་དྲིན་ཆེ་བ་ཡིན་ཞེས་པ་ནི་ཚིག་སྦྱོར་མི་ལེགས་ཤིང་།
དེའི་གོ་སར་རྒྱ་གར་ནི་བོད་ལ་རྟག་ཏུ་བཀའ་དྲིན་ཆེན་པོ་ཡིན་ཞེས་བཅོས་དགོས།
ལར་ནས་ནམ་ཡང་ཞེས་པ་འདི་ཕལ་ཆེ་བར་དགག་སྒྲས་དྲངས་དགོས་པའི་ཕྲད་
ཅིག་ཡིན། དཔེར་ན། གནས་ཚུལ་དེ་འདྲ་ནམ་ཡང་མི་འོང་ལྟ་བུའོ། །འོན་ཀྱང་
ཁྱབ་པ་ནི་མེད་དེ་ཤར་གངས་རི་མ་ལས། དྲིན་ཇི་བཞིན་འཁུར་བར་མ་ནུས་ཀྱང་།།
སེམས་ཆགས་སྡང་དབང་དུ་མ་སོང་བར། །མགོན་ཁྱོད་ཀྱི་བསྟན་པ་འཛིན་པ་ལ།།
དུས་ནམ་ཡང་བརྩོན་པ་བགྱིད་པར་སྨོན། །ཞེས་པའི་ནམ་ཡང་གིས་དགག་སྒྲ་མ་
དྲངས་སོ། །ཡང་འགའ་ཞིག་གིས་ནམ་གྱི་གོ་སར་གནམ་ཞེས་བྲིས་པ་དེ་འདྲའང་
མཐོང་རྒྱུ་འདུག །དཔེར་ན་ནམ་མཁའ་ལ་འཕྱར་ཞེས་པར་གནམ་མཁའ་ལ་འཕྱར་
ཞེས་པ་དང་ནམ་འཕང་གཅོད་ཅེས་པར་གནམ་འཕང་གཅོད་ལྟ་བུའོ།།
ཡང་འགའ་ཞིག་གིས་ཕ་དོན་གྲུབ་ཅེས་བརྗོད་རྒྱུར་ཕ་ལགས་དོན་གྲུབ་ཅེས་
པ་དང་། ཡང་འགའ་ཞིག་གིས་སྐུ་ངོ་བསྟན་འཛིན་ཞེས་བརྗོད་རྒྱུར་སྐུ་ངོ་ལགས་



ཞུ་དག་བྱེད་སྟངས་སྐོར་བཤད་པ། 455
བསྟན་འཛིན་ཞེས་པ་དང་། ཡང་འགའ་ཞིག་གིས་ཆེ་མགོ་(༧)བཀུར་སྟི་ཞུ་ཡུལ་
མཐའ་དག་ལ་འབྲི་བའི་སྲོལ་ཞིག་འདུག་པ་འདི་ནི་བོད་མིའི་སྤྱི་སྲོལ་དང་མི་མཐུན་
པར་སྙམ། ཆེ་མགོ་གང་དུ་འབྲི་ཡུལ་ནི་ཕལ་ཆེར་ཡུལ་གཅིག་ཏུ་ངེས་པ་མིན་ཡང་
མཐོང་བ་བརྒྱུད་པའི་ཕྱག་ལེན་དུ་ཇི་ལྟར་ཡོད་པ་དེ་ལྟར་འབྲི་དགོས་པར་སེམས།
དཔེར་ན། ༧གོང་ས་༧སྐྱབས་མགོན་ཆེན་པོ་མཆོག་ཡིན། ཆེ་མགོ་མེད་ན་བཀུར་
སྟི་མི་ཞུ་བའི་གོ་དོན་མིན་པ་དེ་གསལ་པོར་མཁྱེན་དགོས། དཔེར་ན། སྟོན་པ་ཤཱཀྱ་
ཐུབ་པ་ལྟ་བུ་ལས་ལྷག་པའི་བཀུར་སྟི་ཞུ་ཡུལ་གཞན་ཞིག་མེད་ཀྱང་སྟོན་པ་ལ་ཆེ་
མགོ་མི་འབྲི་བ་ནི་ཕྱག་ལེན་དུ་མེད་པས་ཡིན། ༧གོང་ས་མཆོག་ལ་ཆེ་མགོ་ཕུལ་
བའི་རྒྱུ་མཚན་ནི་ཕྱག་ལེན་དུ་ཡོད་པའི་རྒྱུ་མཚན་གྱིས་ཡིན་ནོ།།
ཡང་འགའ་ཞིག་གིས་མིང་རྐྱང་ཚང་མར་ད་ལྟ་བ་འབྲི་དགོས་པར་སེམས་
ཏེ་དྲིལ་བསྒྲགས་དང་ཁྱབ་བསྒྲགས་ཀྱི་དོད་དུ་དྲིལ་སྒྲོག་དང་ཁྱབ་སྒྲོག་ཅེས་བྲིས་
པ་དེ་ལྟར་སྣང་། ཐ་སྙད་འདི་རིགས་ལ་ཅུང་ཟད་དཔྱད་ན། གཉན་ཆེན་ཐང་
ལྷའི་གསར་ཤོག་ཏུ་རང་རེ་ཚང་མས་རྒྱུན་དུ་བེད་སྤྱོད་བྱེད་བཞིན་པས་མ་ཚད་
དེ་སྔ་བོད་གཞུང་ལས་ཁུངས་གཅིག་གི་མིང་དུ་ཡང་གྱུར་པའི་དྲིལ་བསྒྲགས་ཞེས་
པའི་ཐ་སྙད་དེའི་དག་ཆར་འགྱུར་བ་ཞིག་བཏང་སྟེ་དྲིལ་སྒྲོག་ཅེས་བཀོད་འདུག།
དེ་ལས་འཕྲོས་ཏེ་ཁྱབ་བསྒྲགས་ཞེས་པའི་ཐ་སྙད་དེའི་དག་ཆར་འགྱུར་བ་ཞིག་བཏང་
སྟེ་ཁྱབ་སྒྲོག་ཅེས་བཀོད་འདུག །དཔེ་མཚོན་དུ་གསར་ཤོག་དེའི་འདོན་ཐེངས་བཅུ་
དགུ་པའི་ཤོག་ངོས་གཉིས་པར་བཀའ་སློབ་དྲིལ་སྒྲོག་ཅེས་དང་། ཤོག་ངོས་གསུམ་
པར་མགྲིན་པ་ན་རག་བར་ཁྱབ་སྒྲོག་བྱེད་པའི་མཇུག་འབྲས། དེ་བཞིན་ཤོག་ངོས་
བཞི་པར་རང་བཙན་ཁྱབ་སྒྲོག་ཅེས་བཀོད་འདུག།



456 བོད་ཀྱི་བརྡ་སྤྲོད་ནག་ཊཾ ཀཿ
སྤྱིར་བཏང་རང་རེའི་བོད་ཡིག་ནང་དག་ཆ་མི་མཐུན་པ་མི་ཉུང་བ་ཞིག་ཡོད་
པ་དེ་དག་ལ་མཁས་པ་སོ་སོའི་བཞེད་པ་མི་འདྲ་བ་ཡོད་པ་སྨོས་མེད་ཐོག་སྔོན་བྱོན་
མཁས་པའི་གསུང་རབ་གང་རུང་ཞིག་ལ་གཞི་བཅོལ་བ་མ་གཏོགས་རྟོག་བཟོའི་
དབང་གིས་བྲིས་པ་དཀོན། ལྷག་པར་ཐ་སྙད་གསར་པ་བཟོ་བའམ་ཡང་ན་སྔར་ཡོད་
ཐ་སྙད་ལ་འགྱུར་བ་ཞིག་གཏོང་བར་འདོད་ན་རྟགས་འཇུག་ནས་གསུངས་པའི་སྒྲ་
མཐུན་གྱི་སྐོ ར་དང་ཡུལ་སྲོལ་གོམས་གཤིས་དང་བེད་སྤྱོད་ཀྱི་དབང་གིས་ཡོངས་
གྲགས་སུ་གྱུར་པའི་ཐ་སྙད་རྣམས་ལ་དམིགས་བསལ་གྱི་ཐུགས་སྣང་གནང་དགོས་
པ་ལས་སྣང་མེད་དུ་འཇོག་མི་རུང་། སྤྱིར་ན་འོལ་ཚོད་ཅིག་བྱས་པ་ཡིན་ན་གཉན་
ཆེན་ཐང་ལྷའི་གསར་ཤོག་ཏུ་དྲིལ་སྒྲོག་དང་ཁྱབ་སྒྲོག་ཅེས་བཀོད་པའི་སྐབས་སུ་
དགོངས་པ་བཞེས་ས་ནི་ཁྱབ་བསྒྲགས་དང་དྲིལ་བསྒྲགས་ནི་མིང་རྐྱང་ཡིན་པ་དང་།
མིང་རྐྱང་ཡིན་ན་ད་ལྟ་བའི་དག་ཆ་འབྲི་དགོས་པར་བསམ་པ་ཡིན་པར་དོགས།
ཡིན་ནའང་རང་ཉིད་ཀྱིས་ཁ་ཚོན་གཅོད་ག་ལ་ནུས་ཏེ་མི་ཡི་རྒྱུད་ཚོད་མི་ཡིས་
ལོངས་དཀའ་བའི་ཕྱིར།།
གལ་ཏེ་རང་ཉིད་ཀྱི་འོལ་ཚོད་དེ ་བདེ ན་པ་ཡིན་པའི་དབང་དུ་བཏང་ན་ནི།
ཁྱེད་རྣམས་ཀྱི ས་ཁྱབ་སྒྲོག་དང་དྲི ལ་སྒྲོག་བེད་སྤྱོད་བྱས་པ་དེ་མི་འཐད་ཅེས་
བརྗོད་འདོད་ཡོད། གང་ཡིན་ཟེར་ན། དུས་གསུམ་ཅི་རིགས་དང་། དུས་གསུམ་
གང་རུང་མ་ཡིན་པ། དེ་བཞིན་སྐུལ་ཚིག་དང་བཅས་པ་ལས་གྲུབ་པའི་མིང་རྐྱང་
དུ་མ་ཡོད་པའི་ཕྱིར་རོ། །དཔེ་མཚོན་ལྟ་བུར། སློབ་དཔོན་ལྟ་བུ་ད་ལྟ་བ་དང་།
བསླབ་བྱ་ལྟ་བུ་མ་འོངས་པ་དང་། དགྲ་བཅོམ་པ་ལྟ་བུ་འདས་པ་དང་། ཐོངས་མཆན་
ལྟ་བུ་སྐུལ་ཚིག་དང་། སྐྱབས་འགྲོ་ལྟ་བུ་དུས་གསུམ་གང་རུང་མ་ཡིན་པ་ལས་གྲུབ་
པའི་མིང་རྐྱང་གི་དཔེར་བརྗོད་ཡིན།།



ཞུ་དག་བྱེད་སྟངས་སྐོར་བཤད་པ། 457
འོ་ན་དེང་ཕྱོགས་བསྒྲིགས་ལ་ཕྱོགས་སྒྲིག་དང་། སྒྲིགས་གཞི་ལ་སྒྲིག་གཞི་ལྟ་
བུ་བྲིས་པ་མང་པོ་འདུག་ན། དེ་དག་ལ་ཁྱེད་ཀྱིས་ཅི་ཟེར་རྒྱུ་ཡིན་ཞེས་གལ་ཏེ་དྲི་བ་
འདོན་པ་བྱང་ན། དེ་ལ་འདི་ལྟར་སྨྲ་སྟེ། དྲིལ་བསྒྲགས་ལ་དྲིལ་སྒྲོག་ཅེས་པ་རྟགས་
འཇུག་ནས་གསུངས་པའི་སྒྲ་མཐུན་གྱི་ལེགས་བཤད་དང་འགལ་བས་འཐད་པ་མ་
ཡིན་ལ། ཕྱོགས་བསྒྲིགས་ལ་ཕྱོགས་སྒྲིག་ཅེས་པ་དེ་རྟགས་འཇུག་གི་སྒྲ་མཐུན་གྱི་
ལེགས་བཤད་དང་མི་འགལ་བས་འཐད་དོ། །དེ་བཞིན་ཁྱབ་བསྒྲགས་ལ་ཁྱབ་སྒྲོག་
ཅེས་པ་དེ་རྟགས་འཇུག་གི་སྒྲ་མཐུན་གྱི་ལེགས་བཤད་དང་འགལ་བ་ཡིན་པས་འཐད་
པ་མ་ཡིན་ལ། དེ་ལས་ལྡོག་སྟེ ་སྒྲིགས་གཞི་ལ་སྒྲིག་གཞི་ཞེས་བྲིས་པ་དེ་རྟགས་
འཇུག་གི་སྒྲ་མཐུན་གྱི་ལེགས་བཤད་དང་མི་འགལ་བས་འཐད་པར་ཁས་འཆེས་སོ།།
དྲིལ་བསྒྲགས་དང་དྲིལ་སྒྲོག་གཉིས་ཀར་རྟགས་མཚུངས་མེད་པར་མཉམ་ནའང་།
དང་པོ་དེ ར་བརྗོད་བདེ་ཡོད་པ་དང་། ཕྱི་མ་དེ ར་བརྗོད་བདེ ་མེད་པ་དེ ས་དང་
པོ་དེ ར་སྒྲ་མཐུན་ཡོད་པ་དང་། ཕྱི་མ་དེ ར་སྒྲ་མཐུན་མེད་པར་བསྟན་ཡོད།
འོན་ཀྱང་ཕྱོགས་བསྒྲི གས་དང་ཕྱོ གས་སྒྲི ག་གཉིས་ཀར་རྟགས་མཚུངས་མེད་པ་
མཉམ་ནའང་གཉིས་ཀར་བརྗོད་བདེ་ཡོད་པས་དང་པོ་དེ་འཐད་པ་དང་ཕྱི་མ་དེ་
མི་འཐད་ཅེས་རང་ཉིད་སྨྲ་བར་མི་འདོད། འོན་ཀྱང་ཕྱི་མ་དེ་ཡི་གེ་ཉུང་བ་དང་།
ད་ལྟ་བ་གསལ་བྱེད་ཡིན་པའི་ཕྱིར་ན། ཕྱི་མ་འཐད་པར་སེམས་སོ། །སྤྱིར་ན་ད་ལྟ་
བ་གལ་མི་ཆེ་ཡང་གལ་ཏེ་བརྗོད་བདེ་ཡོད་པ་དུས་མི་འདྲ་བ་གཉིས་ཡོད་ཚེ་ད་ལྟ་བ་
འཐད་པར་བཤད་པ་བརྡ་སྤྲོད་པའི་ལུགས་སོ། །དྲིལ་བསྒྲགས་དང་དྲིལ་སྒྲོག་གཉིས་
ལ་སྒྲ་མཐུན་ཡོད་མེད་ཀྱི་ཁྱད་པར་གཙོ་བོ་ནི་འཕུལ་དང་ཡང་འཇུག་ཡོད་མེད་དེ་
ལ་ཐུག་པ་མ་ཡིན། དེ་གཉིས་སུ་བརྗོད་བདེ་ཡོད་མིན་ནི་དབྱངས་ཀྱིས་བརྒྱན་མ་
བརྒྱན་ལ་ཐུག་པ་ཡིན།།



458 བོད་ཀྱི་བརྡ་སྤྲོད་ནག་ཊིཀ
དེར་བརྟེན་མིང་རྐྱང་ལ་ད་ལྟ་བའི་དག་ཆ་འབྲི་བའི་རྩོལ་བ་དེ་མི་འཐད་པ་མིན་
ནའང་། གལ་ཏེ་དེར་དབྱངས་ཀྱི་འགྱུར་བ་འགྲོ་ཡི་འདུག་ན་ཤིན་ཏུ་གཟབ་དགོས་པ་
ཡིན། ཁྱེད་རང་གིས་ཅི་བཤད་ཀྱང་མིང་རྐྱང་ལ་ད་ལྟ་བ་འབྲི་བ་དེ་ང་རང་གི་ལུགས་
ཡིན་ཞེས་ལུགས་ངན་མི་འདོར་ན་ནི་གོང་དུ་འཁོད་པའི་བསླབ་བྱ་ལ་སློབ་བྱེད་དང་།
དགྲ་བཅོམ་པ་ལ་དགྲ་འཇོམས་པ། ཐོངས་མཆན་ལ་གཏོང་མཆན། སྐྱབས་འགྲོ་ལ་
སྐྱོབ་འགྲོ་ཞེས་འགྱུར་བ་ཞིག་བཏང་སྟེ་འབྲི་དགོས་པར་ཐལ། གང་ལགས་ཤེ་ན།
དྲིལ་བསྒྲགས་ལ་དྲིལ་སྒྲོག་དང། ཁྱབ་བསྒྲགས་ལ་ཁྱབ་སྒྲོག་ཅེས་བྲིས་ཟིན་པ་དང་།
གསལ་བསྒྲགས་ལ་གསལ་སྒྲོག་དང་ཆེད་བསྒྲགས་ལ་ཆེད་སྒྲོག་ཅེས་འབྲི་བར་འགྱུར་
བ་རྣམས་དང་འབྲེལ་ཆགས་པར་ཡོང་བར་ཕན་ངེས། ཡང་རྒྱུ་མཚན་གཞན་ཞིག་
གསལ་བཤད་གནང་རྒྱུ་ཡོད་ན་ནི་དགའ་བའི་འཛུམ་གྱིས་བསུ་བར་སྤྲོའོ། །གཞན་
ཡང་བེ་རི་དགེ་བཤེས་ཀྱིས། །
བློ་བཟང་གིས་སྟ་རེས་ཤིང་གཅོད་ལྟ་བུ་བརྗོད་པའི་ཚེ། བློ་བཟང་གི་རྩོལ་
བའི་ངོས་ནས་ཕར་འགུལ་སྐྱོད་བྱེད་པའི་དུས་ཀྱི་ཁྱད་པར་ལ་བསམས་
ནས་བརྗོད་ན། བློ་བཟང་གིས་ཤིང་གཅོད་ཟིན། གཅོད་བཞིན་པ།
གཅོད་རྒྱུ་རེ ད། ཅེས་འབྲི་དགོས། གཅད་བྱའི་ཤིང་གི་ངོས་ནས་
ཚུར་འཕོ་འགྱུར་འགྲོ་བའི་དུས་ཀྱི་ཁྱད་པར་ལ་བསམས་ནས་བརྗོད་ན།
བློ་བཟང་གིས་ཤིང་གཅད་ཟིན། གཅད་བཞིན་པ། གཅད་རྒྱུ་རེད་ཅེས་
འབྲི་དགོས། བློ་བཟང་གིས་ཤིང་གཅོད་པའི་ཚེ་བློ་བཟང་གིས་སྟ་རེ་
ཕར་འདེགས་འཇོག་གི་རྩོལ་བ་དང་། ཤིང་གི་ངོས་ནས་ཚུར་འཕོ་འགྱུར་
འགྲོ་བའི་ཁྱད་པར་གང་ལ་ཡང་མ་བསམས་པར་ཤིང་གཅོད་པའི་དུས་
ཀྱི་ཁྱད་པར་ཙམ་ལ་བསམ་ནས་བརྗོད་ན་བློ་བཟང་གིས་ཤིང་བཅད་ཟིན།



ཞུ་དག་བྱེད་སྟངས་སྐོར་བཤད་པ། 459
གཅོད་བཞིན་པ། གཅད་འགྱུར། ཞེས་འབྲི་དགོས་པ་རྣམས་ཞིབ་ཏུ་ཤེས་
ན་གསུང་རབ་ཀྱི་བརྡ་ཆད་མང་པོ་ཞིག་ལ་འཇུག་པ་སླ་ཞིང་སྔར་མ་མྱོང་
བའི་བྲོ་བ་གསར་པ་ཞིག་མྱོང་རྒྱུ་ཡོད་པར་སེམས་སོ།།༢
ཞེས་གསུངས་པ་འདི་ནི་བརྡ་སྤྲོད་པའི་ནང་གཏིང་ཚུགས་པའི་དུས་གསུམ་གྱི་དག་
ཆ་དེ་ཚོར་ཡང་ཐེ་ཚོམ་སྐྱེ་གཞིར་གྱུར་པའི་འགྲེལ་བརྗོད་ཅིག་ཏུ་འགྲོ་ཉེན་ཆེ།
འདི་ཡང་དཔྱད་པར་བྱ་བའི་གནད་གཅིག་ཏུ་མཐོང་།།
འདི་དང་ཕྱོགས་མཚུངས་ཤིག་ཨ་ལགས་དོར་ཞིས་ཀྱང་མཛད་འདུག་ན་ཇི་
འགབ་ཞིབ་འཇུག་མཛད་འཚལ། ཨ་ལགས་དོར་ཞིས། འོད་སྲུང་ལྟ་བུ་ལ་ད་ལྟ་
བའི་ཆ་ནས་འོད་སྲུང་དང་། མ་འོངས་པའི་ཆ་ནས་འོད་བསྲུང་། འདས་པའི་ཆ་
ནས་འོད་བསྲུངས་དང་། སྐུལ་ཚིག་གི་ཆ་ནས་འོད་སྲུངས་ཞེས་བྲིས་པ་རྣམས་
ལ་གོ་བ་རྒྱ་ཆེན་པོ་ཞིག་ཡོད་སྐོར་བྲིས་གནང་འདུག །དངོས་དོན་བཤད་ན་འདི་
རྣམས་ལ་གོ་བ་དམིགས་བསལ་གང་ཡང་མེད་ཅིང་། འདི་དག་ཉན་ཐོས་ཆེན་པོ་
འོད་སྲུང་གི་མཚན་ཙམ་དུ་ཟད། འདི་ཉིད་མིང་ཡིན་པའི་སྐབས་སུ་འདི་ལ་ཡུལ་
ཡུལ་ཅན་དང་འདས་མ་འོངས་ཀྱི་བསམ་བློ་གཏོང་བ་ནི་དུས་གྲོན་འབའ་ཞིག་ཏུ་ཟད།
སྔར་དག་ཆ་རྣམས་གཏིང་ཚུགས་པ་མ་ཆགས་པའི་སྔོན་རོལ་ཏུ་དུས་གསུམ་ཅི་
རིགས་ལས་འོད་སྲུང་གི་དག་ཆར་བྲིས་ཡོད་ཀྱང་། ཕྱིས་སུ་བརྡ་སྤྲོད་ཀྱི་ཉམས་
ཞིབ་པ་མང་པོའི་ལག་རྗེས་ལ་བརྟེན་ནས་འོད་སྲུང་ལ་ད་ལྟ་བའི་དག་ཆ་འབྲི་བ་དེ་
ཡོངས་ཁྱབ་ཆགས་ཡོད།། །།
དེས་ན་འོད་སྲུང་གི་སྲུང་ལ་དུས་གསུམ་ཅི་རིགས་བྲིས་ན་འཐད་པར་སེམས་
པ་ནི་ཤིན་ཏུ་མི་འཐད་པའི་གཏམ་དུ་ཟད། འོན་ཀྱང་སྲུང་བྱེད་ལ་ད་ལྟ་བ་དང་།
བསྲུང་བྱ་ལ་མ་འོངས་པ་དང༌། ཁ་སང་ཁོ ང་གི ས་བསྲུངས་ལ་འདས་པ་དང༌།



460 བོད་ཀྱི་བརྡ་སྤྲོད་ནག་ཊིཀ
སང་ཉིན་ཁྱོད་ཀྱིས་སྲུངས་ཤིག་ལ་སྐུལ་ཚིག་ཐོབ་པ་ནི་སུ་ལ་ཡང་ཐེ་ཚོམ་ཟ་དགོས་
པ་ཞིག་གཏན་ནས་མིན། ལར་ནས་བྱ་བྱེད་ལས་གསུམ་གྱི་ངོས་འཛིན་ནི་ཉིན་ཞག་
ཕྲུགས་གཅིག་གི་ནང་དུ་བཀོལ་བའི་བྱ་བྱེད་ལས་གསུམ་དང་གསུང་རབ་གཏིང་ཟབ་
ནས་བྱུང་བའི་བྱ་བྱེད་ལས་གསུམ་གྱི་ངོས་འཛིན་དབར་ཁྱད་པར་ཏིལ་འབྲུ་ཙམ་
ཡང་མེད། འོན་ཀྱང་མཚན་གཞི་འགོད་པའི་སྐབས་རེ་ཞིག་རྟོགས་སླ་ལ་རེ་ཞིག་
རྟོགས་དཀའ་བར་གྱུར་པ་ནི་བྱ་བྱེད་ལས་གསུམ་གྱི་ངོས་འཛིན་རྟོགས་དཀའ་སླའི་
སྟེང་ནས་མིན་ལ། དེ་ནི་བརྗོད་བྱའི་ནང་དོན་རྟོགས་དཀའ་སླའི་ཆ་ནས་ཁྱད་པར་
དུ་ཞུགས་པ་ནི་ངེས་པར་དུ་ཡོད།།
མིང་རྐྱང་ལ་དུས་གསུམ་ཅི་རིགས་དང་ཡང་ན་དུས་གསུམ་གང་རུང་མིན་པར་
འབྲི་དགོས་པ་བཤད་པ་འདིར་བསྟན་བཅོས་ཀྱི་རྒྱབ་རྟེན་ཡང་ཡོད་དེ། ཇི་སྐད་དུ།
དེ ར་མ་ཟད་བོད་སྐད་ཀྱིས་མིང་འདོགས་ཚུལ་དུ་མ་ཡོད་དེ། བྱེད་
ཚིག་གི་སྒོ་ནས་བརྗོད་ཚུལ། ལས་སམ་བྱ་ཡུལ་གྱི་སྒོ་ནས་བརྗོད་ཚུལ།
བྱ་བ་བྱས་པའི་འབྲས་བུའི་སྒོ་ནས་བརྗོད་ཚུལ། སྐུལ་ཚིག་གི ས་
བརྗོད་ཚུལ། བྱ་བྱེད་སོགས་གང་དུའང་མི་གཏོགས་པའི་བརྗོད་ཚུལ་
སོགས་ཡོད་པ་ལས། བྱེད་ཚིག་གིས་བརྗོད་པའི་མིང་ནི་སྒྲུབ་ཐབས་
ཞེས་པའི་སྒྲུབ་དང་། ཆོས་སྲུང་ཞེས་པའི་སྲུང་སོགས་ལྟ་བུ་དང༌།
བྱ་ཚིག་གི ས་བཏགས་པའི་མིང་ནི་བྱིན་བརླབ་ཅེས་པའི་བརླབ་དང་།
བསྟན་བཅོས་ཞེས་པའི་བསྟན། བསླབ་གསུམ་ཞེས་པའི་བསླབ་པ་ལ་
སོགས་པ་ལྟ་བུ་ཡིན། བྱ་བ་བྱས་པའི་འབྲས་བུའམ་འདས་ཚིག་གིས་
མིང་བཏགས་པ་ནི་། སྡོང་པོ་བཀོད་པའི་མདོ་ཞེས་པའི་བཀོད་པ་དང་།
དགྲ་བཅོམ་པ་ཞེས་པའི་བཅོམ་པ་ལྟ་བུ་ཡིན། སྐུ ལ་ཚིག་གིས་མིང་



ཞུ་དག་བྱེད་སྟངས་སྐོར་བཤད་པ། 461
བཏགས་པ་ནི་ཡིད་སྲུབས་ཞེས་པའི་སྲུབས་དང་མགུལ་ཆིངས་ཞེས་
པའི་ཆིངས། ཟློས་སྐྱོན་ཞེས་པའི་ཟློས་པ་རྣམས་ཡིན། བྱ་བྱེད་སོགས་
གང་དུ་ཡང་མི་གཏོགས་པའི་མིང་ནི་བྱིན་རླབས་ཞེས་པའི་རླབས་དང་།
ཁང་བརྩེགས་ཞེས་པའི་བརྩེགས་དང་། དུལ་བ་ཞེས་པའི་དུལ་བ་དང་།
ཚོང་པ་ཞེས་པའི་ཚོང་ལྟ་བུ་རྣམས་ཡིན།།༣
ཞེས་གསུངས་སོ། །གཞན་ཡང་སྐབས་དོན་ལ་བལྟ་དགོས་པ་ནི་ཤིན་ཏུ་གལ་
ཆེ ་སྟེ ། དཔེ ར་ན། བསྟན་འགྱུར་དང་བརྟེ ན་འགྱུར་གཉིས་ནས་གང་ཞིག་
འཐད་པ་དེ་ཡིན་ནམ་ཞེ་ན། གཉིས་ཀ་འཐད་པ་ཡིན། འོན་ཀྱང་གདམ་ང་མིན།
བསྟན་འགྱུར་འབྲི་སར་བརྟེན་འགྱུར་འབྲི་མི་རུང་། དེ་བཞིན་བརྟེན་འགྱུར་འབྲི་
སར་ཡང་བསྟན་འགྱུར་འབྲི་མི་རུང་། སྟོན་པ་ཤཱཀྱ་ཐུབ་པའི་དགོངས་འགྲེལ་
བསྟན་བཅོས་བོད་སྐད་དུ་བསྒྱུར་བ་རྣམས་ལ་བསྟན་འགྱུར་དང་། བོན་གྱི་གཞུང་
གང་ཞིག་བོན་སྟོན་གཤེན་རབ་ཀྱི་གསུང་རབ་ལ་བརྟེན་པའམ་བོད་སྐད་དུ་བསྒྱུར་
བ་རྣམས་ལ་བརྟེན་འགྱུར་ཞེས་འབྲི་དགོས་པ་ཡིན། དེ་བཞིན་གནས་བརྟན་དང་
གནས་རྟེ ན། རྒྱལ་གཅེས་དང་རྒྱས་བཅད། གནའ་འབྲེལ་དང་མནའ་འབྲེལ།
བྱ་བྲལ་དང་བྱ་བྲེལ། བོང་དང་བོངས། ཕས་རྒོལ་དང་ཕར་རྒོལ། བརྩེ་དང་རྩེ།
འཇིག་དང་འཇིགས། མངོན་བརྗོད་དང་མངོན་སྤྱོད། བཤད་སྒྲུབ་དང་དངོས་གྲུབ།
ས་བཅད་དང་ས་དཔྱད། ལུང་རིགས་དང་ཤེས་རིག །མཆོད་བརྗོད་དང་ཆོས་སྤྱོད།
མཆོད་པ་དང་ཆོས་པ། སུམ་ཅུ་དང་གསུམ་བཅུ། རྣམ་དཔྱོད་དང་རྣམ་གཅོད།
སྐད་གདངས་དང་སྐས་གདང་ལ་སོགས་པ་རྣམས་ཚིག་གི་སྒྲ་ཙམ་འདྲ་ནའང་དོན་
ལ་ཁྱད་པར་ཤིན་ཏུ་ཆེ་བས་གཟབ་དགོས་སོ།།



462 བོད་ཀྱི་བརྡ་སྤྲོད་ནག་ཊིཀ
དེ་ཡང་རྒྱལ་གཅེས་དང་རྒྱས་བཅད་ལ་དཔྱད་པ་ཐུང་ངུ་ཞིག་བྱས་པ་ཡིན་ན་
རྒྱལ་གཅེས་ཞེས་པ་ནི་རང་གི་རྒྱལ་ཁབ་དང་མི་རིགས་ལ་གཅེས་ཞེན་ཆེ་ཞིང་། དེ་
ཡི་དོན་དུ་དགོས་གལ་བྱུང་བསྟུན་རང་གི་ལུས་སྲོག་ལོངས་སྤྱོད་དང་བཅས་པ་ཡང་
བློས་གཏོང་བྱ་རྒྱུར་ཐེ་ཚོམ་སྤུ་ཙམ་མི་བྱེད་པའི་བསམ་བློ་བཟང་པོ་ཞིག་ལ་ཟེར།
དེ་འདྲ་གང་ལ་ལྡན་པའི་སྐྱེས་བུ་དེ་ལ་རྒྱལ་གཅེས་པ་ཟེར་ཞིང་། སྐྱེས་བུ་དེ་ལ་རྒྱལ་
ཁབ་ཀྱི་གཞུང་མང་ཡོངས་ནས་བསྟོད་བཀུར་བསྔགས་པར་འོས་པ་ཡིན། དཔེར་
ན་རྒྱལ་གཅེས་པ་དཔའ་བོ་ཐུབ་བསྟན་དངོས་གྲུབ་དང་། དཔའ་བོ་བཀྲ་བྷེ་ལགས་
ལ་སོགས་པ་ལྟ་བུའོ། །འོན་ཀྱང་རྒྱས་བཅད་ཅེས་པ་ནི་གཞུང་ངམ་སྒྲིག་འཛུགས་
གང་ཡང་རུང་བ་ཞིག་ནས་ཡོངས་ཁྱབ་གཏན་འབེབས་བྱས་ཏེ་ཚང་མས་རྩ་འཛིན་བྱ་
རྒྱུའི་ཁྲིམས་ཀྱི་ཕྱག་རྒྱས་བཅིངས་པའམ་བཅད་པའི་བཀས་བཅད་ལྟ་བུ་ཞིག་ལ་ཟེར།
དེང་དུས་མང་པོ་ཞིག་ནས་རང་རེའི་དེབ་ལྗང་ཁུ་དེ་ལ་རྒྱལ་གཅེས་མ་དངུལ་དང་།
སྐབས་རེ་རང་བཙན་ལག་དེབ་ཀྱང་ཟེ ར་བ་ཡིན། འོན་ཀྱང་ལག་དེབ་ལྗང་ཁུའི་
དངུལ་འབུལ་བྱེ ད་པ་ནི་དང་ཐོག་བོད་མི་མང་པོ་ཞིག་གིས་རང་གི་རྒྱལ་ཁབ་
དང་མི་རིགས་ཀྱི་དཔལ་འབྱོར་གྱི་རྒྱབ་རྟེན་དུ་ཕུལ་བ་ཡིན་ཡང་རིམ་གྱིས་དེ་
ཉིད་རང་གི་རྒྱལ་ཁབ་དང་མི་རིགས་ལ་གཅེས་མིན་གྱི་སོ་མཚམས་ཤིག་མིན་པར།
བོད་གཞུང་ནས་ཁྲིམས་སུ་བཅས་པའི་རྒྱས་བཅད་ཀྱི་བསྡུ་དངུལ་ཞིག་ཏུ་གྱུར་ཡོད།
དེས་ན་རང་གི་བསམ་ངོར་བོད་ཀྱི་ཡུལ་མི་ཚང་མས་ངེས་པར་དུ་འབུལ་དགོས་པའི་
བསྡུ་དངུལ་དེ་དག་ལ་རྒྱས་བཅད་ཀྱི་བསྡུ་དངུལ་ཟེར་དགོས། དེ་ནི་བོད་མི་ཡིན་ནོ་
ཅོག་གིས་དབུལ་རྒྱུའི་བསྡུ་དངུལ་དེ་ཡིན་ནའང་འདྲ། ཡང་ན་དེ་ལས་གཞན་པའི་
བརྒྱ་ཆའི་བསྡུ་དངུལ་དེ་ཡིན་ནའང་འདྲ། གང་ལྟར་གཉིས་ཀ་རྒྱས་བཅད་ཡིན་པ་
ལས་རྒྱལ་གཅེས་བསྡུ་དངུལ་མིན། བརྒྱ་ཆ་དེ་རྒྱས་བཅད་ཡིན་པར་བརྟེན་བོད་མི་



ཞུ་དག་བྱེད་སྟངས་སྐོར་བཤད་པ། 463
ཁེ་ཡོད་ཚང་མས་འབུལ་དགོས། འོན་ཀྱང་མི་མང་གིས་འབུལ་མ་ཐུབ་པ་དང་གཞུང་
གིས་ལེན་མ་ཐུབ་པ་ནི་གཞུང་མང་གཉིས་ཀའི་ངོས་ནས་མ་འཇོན་པའི་རྟགས་ལྟ་བུ་
ཡིན། དེ་ལས་གཞན་པ་དང་བླངས་ཀྱིས་གཞུང་ལ་དངུལ་ཞལ་འདེབས་སུ་ཕུལ་བ་
ཡིན་ན་དེ་ནི་རྒྱལ་གཅེས་ཀྱིས་ཡིན་ལ་རྒྱས་བཅད་ཀྱིས་མིན། གང་ལྟར་རྒྱས་བཅད་
བསྡུ་དངུལ་ནི་དཔྱ་ཁྲལ་ཡིན་ཞིང་རྒྱལ་གཅེས་མ་དངུལ་ནི་དཔྱ་ཁྲལ་མིན།།
གནས་བརྟན་དང་གནས་རྟེན་ལ་དཔྱད་པ་ཐུང་ངུ་ཞིག་བྱས་ན། གནས་བརྟན་ནི་
དམ་ཆོས་འདུལ་བ་ནས་གསུངས་པའི་བསྙེན་རྫོགས་བསྒྲུབས་ནས་ལོ་ངོ་ཉི་ཤུར་སོན་
པའི་བསླབ་པ་བགྲེས་པའི་དགེ་སློང་རྣམས་ལ་ཞུ་བ་ཡིན། དཔེར་ན། གནས་བརྟན་
དབུ་དཀར་པོ་ཞལ་མར་གཟིགས་ལྟ་བུ་དང་། ཡང་ན་འཕགས་པའི་གནས་བརྟན་བཅུ་
དྲུག་ལ་ཟེར། འོན་ཀྱང་གནས་རྟེན་ནི་གནས་རྩ་ཆེན་རྒྱ་གར་རྡོ་རྗེ་གདན་ལྟ་བུ་དང་།
རྟེན་རྩ་ཆེན་སངས་རྒྱས་དང་བྱང་ཆུབ་སེམས་དཔའི་སྐུ་གསུང་ཐུགས་རྟེན་ལྟ་བུ་
ལ་གོ་བ་ཡིན། དཔེར་ན། རྒྱ་གར་དུ་སངས་རྒྱས་དང་བྱང་ཆུབ་སེམས་དཔའ་མང་
པོས་བྱིན་གྱིས་བརླབས་པའི་གནས་རྟེན་བསམ་གྱིས་མི་ཁྱབ་པ་བགྲང་བ་ལས་འདས་
པ་མཇལ་དུ་ཡོད་ལྟ་བུའོ།།
གནའ་འབྲེལ་དང་མནའ་འབྲེལ་གཉིས་ནས་གས་འཕུལ་གནའ་འབྲེལ་ནི་ཁྱིམ་
མཚེས་རྒྱལ་ཁབ་ཕན་ཚུན་དབར་ལོ་རྒྱུས་རིང་མོ་ལྡན་པའི་ཆེས་གནའ་བོའི་འབྲེལ་
ལམ་དེ་ལ་ཞུ་བ་ཡིན། དཔེར་ན། རྒྱ་གར་དང་བོད་དབར་ཆོས་དང་རིག་གཞུང་གི་
གནའ་འབྲེལ་ཡོད་པ་ལ་བརྟེན་ནས་དུས་དེང་སང་ཡང་རྒྱལ་ཁབ་ཕན་ཚུན་དབར་ཕུ་
ནུ་བཞིན་དུ་གནས་ཐུབ་པ་བྱུང་བ་ཡིན། མས་འཕུལ་མནའ་འབྲེལ་ནི་ཁྱིམ་མཚེས་
རྒྱལ་ཁབ་གཉིས་སོགས་ཀྱི་དབར་མནའ་འམ་ཁས་ལེན་གྱིས་བཅིངས་པའི་འབྲེལ་
ལམ་སོགས་ལ་ཞུ་བ་ཡིན། དཔེར་ན། རྒྱལ་ཁབ་གཉིས་དབར་དམག་དང་དཔལ་



-
-
464 བོད་ཀྱི་བརྡ་སྤྲོད་ནག་ཊིཀ
འབྱོར་གྱི་མནའ་འབྲེལ་བཞག་པ་ལྟ་བུ་ཡིན། གོང་གསལ་དཔེ་མཚོན་འགའ་ཞིག་ནི་
ཚིག་སྒྲ་འདྲ་ནའང་དོན་མི་འདྲ་ཙམ་ལས་དོན་དུ་དག་ཆ་གཉིས་ཀ་འགྲིགས་པ་ཡིན།
གཞན་ཡང་ཚིག་སྒྲ་འདྲ་ནའང་གཅིག་འགྲིགས་ལ་གཅིག་ཤོས་ནོར་བ་དེ་འདྲ་ལ་
ཡང་ང་ཚོས་ངེས་པར་དོ་སྣང་བྱེད་དགོས། དཔེར་ན། གདུག་རྩུབ་ལ་སྡུག་རྩུབ།
བདེན་མཐའ་གསལ་ཆེད་ལ་བདེན་མཐའ་སེལ་ཆེད། ཁ་ཚོན་ལ་ཁ་མཚོན། ཁ་དོག་
ལ་ཁ་མདོག །དབུ་སྔས་ལ་དབུ་རྔས། ཅོད་པན་ལ་ཅོད་པཎ། ཐོངས་མཆན་ལ་
ཐོངས་ཆེན། ཚར་དུ་དངར་བ་ལ་མཚར་དུ་དངར་བ་ལྟ་བུའོ། །སྤྱོད་འཇུག་ལས།
གསེར་གྱི་པདྨ་ཚར་དུ་དངར་བ་ཡི། །རིན་ཆེན་སྒྲོན་མེ་རྣམས་ཀྱང་འབུལ་
བར་བགྱིས། །ཞེས་པས་སྤྱན་གྱི་དབང་པོ་རྒྱས་པའི་གསེར་གྱི་པདྨ་ལྟ་བུའི་
སྣོད། ཚར་དུ་དངར་བ་སྟེ་གྲལ་ལེགས་པར་བསྒྲིགས་ཏེ་བཤམས་པ་དེ་
དག་གི་ནང་དུ་འཇིག་རྟེན་གྱི་ཁམས་ཀྱི་མུན་པ་སེལ་བའི་རིན་པོ་ཆེའི་
སྒྲོན་མེ་རྣམས་ཀྱང་དབུལ་བར་བགྱིའོ།།༤
གཞན་ཡང་དེང་ཆེད་དུ་གཉེར་ནས་ལྷར་བཅས་ལ་ལྷ་བཅས་དང་། དཔེར་བརྗོད་
ལ་དཔེ་བརྗོད། དཔེར་ན་ལ་དཔེ་ན། གདེང་ཐོབ་ལ་གདེངས་ཐོབ་སོགས་འདྲི་
བ་ནི་ལེགས་བཤད་དུ་མངོན་སྲིད་ཀྱང་བསྟན་བཅོས་དང་མཁས་པ་ལ་ཡེ་ནས་མ་
གྲགས་པའི་སྡེ བ་སྦྱོར་དུ་ཟད་པས་ཉེས་བཤད་ལྟ་བུར་མངོན། ལྷར་བཅས་ལ་
ལྷ་བཅས་འབྲི་མཁན་རྣམས་ནས་དགོངས་པ་བཞེས་ས་ནི་འདི ར་ལ་དོན་གྱི་ཕྲད་
དགོས་པ་མེད་པར་མཐོང་སྲིད། འོན་ཀྱང་ང་ཚོས་ཤེས་དགོས་པ་ཞིག་ལ་སྐབས་
འདིར་བསྟན་གྱི་ར་སྒྲས་ལ་དོན་གྱི་བྱ་བ་མི་བྱེད་ཅིང་དང་སྒྲའི་བྱ་བ་བྱེད་པ་ཡིན།
དེ་ཡི་གོ་དོན་ནི་ལྷ་དང་བཅས་པ་ཞེས་པའི་དོན་ཡིན། དེ་བཞིན་དཔེར་བརྗོད་ཀྱི་



ཞུ་དག་བྱེད་སྟངས་སྐོར་བཤད་པ། 465
ར་སྒྲས་ཀྱང་དཔེ་དང་བཅས་ཏེ་བརྗོད་པ་དང་དཔེར་ནའི་ར་སྒྲས་དཔེ་དང་བཅས་ཏེ་
བརྗོད་ན་ཞེས་པའི་གོ་དོན་མིན་ནམ་སྙམ། དཔེར་བརྗོད་ལ་དཔེ་བརྗོད་བྲིས་ཚེ་བོད་
ཀྱི་གཏམ་དཔེར་ཡིག་ཕྱེད་གོ་བས་ཀློག་ཅེས་པ་ལྟར་གོ་ནོར་ཤོར་ས་མེད་ཀྱང་ཡི་གེ་
མ་དག་པས་མི་འཐད་ཅིང་། འོན་ཀྱང་དཔེར་ན་ལ་དཔེ་ན་ཞེས་བྲིས་ཚེ་མཚན་གཞི་
བརྗོད་པའི་དོན་དུ་མི་གོ་བར་དེ་ལས་ལྡོག་སྟེ ་གཏམ་གྱི་དཔེ་ན་ཞེས་པའི་དོན་དུ་གོ་
སྲིད། དེ་ལྟ་ན་དོན་ལ་ཡང་གོ་ནོར་ཤོར་ཉེན་ཡོད། ར་སྒྲ་ལ་དོན་ཡིན་ཡང་ལ་དོན་
གྱི་བྱེད་ལས་མི་བྱེད་པ་དེ་རིགས་ཀྱི་ཕྲད་གཞན་ཡང་མང་པོ་ཡོད།།
དཔེར་ན། ནས་སྒྲ་འབྱུང་ཁུངས་ཀྱི་ཕྲད་ཡིན་ཡང་འབྱུང་ཁུངས་ཀྱི་བྱེད་
ལས་མི་བྱེད་ཅིང་དེ་ལས་ལྡོ ག་སྟེ ་ལྷག་བཅས་དང་བྱེད་སྒྲའི་བྱེད་ལས་བྱེད་པ་
མང་པོ་ཡོད་དེ། འཇམ་དཔལ་དབྱངས་ལ་གུས་བཏུད་ནས། །ཞེས་པའི་ནས་སྒྲ་
ལྷག་བཅས་དང་། ༧གོང་ས་མཆོག་ནས་བཀའ་གནང་། ཞེས་པའི་ནས་སྒྲ་བྱེད་སྒྲ།
གཞན་ཡང་དྲུག་པའི་ཕྲད་ཡིན་ལ་དྲུག་པ་མིན་པ་དེ་འདྲའང་ཡོད་པ་དཔེ ར་ན།
ལེགས་བཤད་མཁས་པའི་བློ་གྲོས་ཀྱིས། །གོ་ཡི་བླུ ན་པོས་དེ་ལྟ་མིན། །ནམ་
མཁའ་ལྡི ང་གིས་གདུག་ཅན་སྦྲུལ། །གསོད་པར་ནུས་ཀྱི་ཁྭ་ཏས་མིན། །ཞེས་
པའི་སྐབས་ཀྱི་ཡི་སྒྲ་དང་ཀྱི་སྒྲ་གཉིས་དྲུག་པའི་ཕྲད་ཡིན་པ་ཤིན་ཏུ་གསལ་ཡང་།
འབྲེལ་སྒྲ་མིན་པའང་ཆེས་ཤིན་ཏུ་གསལ་ལོ། །ཡང་འགའ་ཞིག་གིས་ར་ཡིག་ཐོབ་
སར་ར་ཡིག་མ་བྲིས་པ་དེ་འདྲའང་འདུག་ན་ཚིག་སྦྱོར་ལ་དོ་སྣང་བྱེད་མཁན་རྣམས་
ཀྱིས་གཟབ་དགོས་སོ། །དཔེར་ན། ཉེར་མཁོ་ལ་ཉེ་མཁོ། ཉེར་སྦས་ལ་ཉེ་སྦས་
བྲིས་པ་ལྟ་བུ་ཡིན།།
ཡང་འགའ་ཞིག་ནས་མིང་འབྲི་བའི་སྐབས་སུ་དང་པོར་མིང་དངོས་དང་དེ་ནས་
ཁྱིམ་ཚང་གི་མིང་ངམ་ཁྱད་མིང་བྲིས་པ་དེ་འདྲ་འདུག་པ་དཔེར་ན་བསྟན་འཛིན་རྣམ་



466 བོད་ཀྱི་བརྡ་སྤྲོད་ནག་ཊིཀ
རྒྱལ་བཀྲས་མཐོང་ལྟ་བུ་བོད་ལུགས་ལྟར་ན་མི་འཐད་པ་ཡིན། བོད་པའི་ཚིག་སྦྱོར་
འབྲི་བའི་སྐབས་དང་པོར་ཁྱིམ་ཚང་གི་མིང་ངམ་ཁྱད་མིང་དང་དེ་ནས་མིང་དངོས་
འབྲི་དགོས་པ་ཡིན། གལ་ཏེ་རང་གི་གོ་གནས་མིང་དང་སྦྱར་ཏེ་འབྲི་དགོས་ཚེ་ཐོག་
མར་གོ་གནས་དང་དེ་ནས་ཁྱིམ་ཚང་གི་མིང་། དེ་རྗེས་མིང་དངོས་འབྲི་བ་ཡིན།
དཔེར་ན། རིམ་བཞི་བསམ་ཕོ་བསྟན་འཛིན་དོན་གྲུབ་དང་ཛ་སག་ཁེ་སྨད་བསོད་
ནམས་དབང་འདུས། མཁན་དྲུང་ལྷའུ་རྟ་ར་ཐུབ་བསྟན་བསྟན་དར་ལྟ་བུ་ཡིན། གོ་
གནས་དང་མིང་དངོས་གཅིག་པུ་འབྲི་དགོས་ཚེ་དང་པོར་གོ་གནས་དང་དེ་ནས་མིང་
དངོས་འབྲི་དགོས། དཔེར་ན། མཁན་ཆུང་ཐུབ་བསྟན་ལེགས་སྨོན་ལྟ་བུའོ།།
ཡང་འགའ་ཞིག་ནས་ལྷ་ལྕམ་ལ་སྐུ་ལྕམ་བྲིས་པ་དེ་འདྲ་འདུག་ན་འདི་ཡང་མི་
འཐད་པ་ཡིན། སྐུ་ངོའི་ལྕམ་ལ་སྐུ་ལྕམ་ཞེས་བྲིས་ན་མི་འཐད་པ་ཅི་ཡོད་ཅེ་ན།
འོ་ན་སྐུ་ངོའི་གཅེན་པོ་དང་གཅེན་མོ་ལ་སྐུ་གཅེན་དང་། སྐུ་ངོའི་གཅུང་པོ་དང་
གཅུང་མོ་ལ་སྐུ་གཅུང་ཟེར་རྒྱུ་ཡིན་ནམ། ལེགས་པར་སོམས་ཤིག །དེ་བཞིན་
འགའ་ཞིག་གིས་གཉེན་སྒྲིག་བྱ་རྒྱུ་ཡིན་པའི་བུད་མེད་ལའང་ལྕམ་དང་ལྕམ་ཆུང་
ཞེས་བྲིས་པ་ནོར་བ་སྟེ ། ལྕམ་དང་ལྕམ་ཆུང་གཉིས་གཉེན་སྒྲིག་ཟིན་པའི་བུད་
མེད་ལ་མ་གཏོགས་མི་འཇུག་གོ །དེ་བཞིན་འགའ་ཞིག་ནས་བླ་མ་འཚོ་ཞིང་གཞེས་
པའི་སྐབས་སུ་ཡང་བླ་མའི་མཚན་གྱི་དབུར་མཚན་བརྗོད་པར་དཀའ་བ་ཞེས་དང་།
རང་གི་དགེ་རྒན་འཚོ་ཞིང་གཞེས་པའི་གནས་སྐབས་སུའང་རྒན་དམ་པ་ཞེས་པ་དང་།
དེ་བཞིན་ཕ་རྒན་བཞུགས་པའི་གནས་སྐབས་སུའང་ཕ་དམ་པ་ཞེས་བྲིས་པ་དེ་འདྲ་
མཐོང་རྒྱུ་འདུག་ན་དེ་དག་འབྲི་མི་རུང་། བླ་མ་འཚོ་ཞིང་གཞེས་པ་དཔེར་ན་བླ་མར་
བརྟན་བཞུགས་འབུལ་བའི་གནས་སྐབས་སུ་བླ་མའི་མཚན་གྱི་དབུར་དོན་གྱི་སླད་དུ་
མཚན་ནས་སྨོས་ན་ཞེས་བརྗོད་དགོས་པ་ཡིན། འདི་འདྲའི་གནད་ཀ་ཕྲ་མོ་ནི་མན་



ཞུ་དག་བྱེད་སྟངས་སྐོར་བཤད་པ། 467
ངག་ཞལ་ཤེས་ལས་མཁྱེན་དགོས་པ་ལས་སྤྱིར་བཏང་རྟོག་དཔྱོད་ཀྱི་ཡུལ་ཞིག་མིན།
ཁལ་ཁ་རྗེ་བཙུན་དམ་པ་དང་ཕ་དམ་པ་སངས་རྒྱས་ནི་གོང་དང་མི་མཚུངས་པར་རྒྱུན་
དུ་གསུང་སྲོལ་ཡོད་པས་མ་ཚད་དང་པོར་དེ་འབྲེལ་ལོ་རྒྱུས་ཀྱང་བཤད་དུ་ཡོད།
འགའ་ཞིག་གིས་རྩ་ཤེ་ལ་རྩ་ཤེས་དང་ཤེར་ཕྱིན་ལ་ཤེས་ཕྱིན། པཎ་ཆེན་བློ་བཟང་
ཆོས་རྒྱན་ལ་པཎ་ཆེན་བློ་བཟང་ཆོས་རྒྱལ། བཀྲས་ལྷུན་ལ་བཀྲ་ལྷུན་བྲིས་པ་སྣང་ན་
དེ་དག་སྔ་མ་འཐད་ཅིང་ཕྱི་མ་མི་འཐད་དོ། །ཕྱི་མས་སྔ་མ་བཞིན་དུ་གོ་ཐུབ་པའི་
དབང་དུ་བཏང་ནའང་ཚིག་སྦྱོར་མི་ལེགས་པས་སྤང་བར་བྱའོ།།
གནད་དོན་གལ་ཆེན་གཞན་ཞིག་ནི་གཏམ་དཔེ་རྣམས་ལ་གོ་བ་ཡག་པོ་ཆགས་
དགོས་པ་དེ་ཡིན། དེ་མིན་ཉེ་བའི་གྲོས་ཚོགས་ལས་རིམ་གསར་ཤོག་ནང་བཟོ་ཆེན་
འོག་གི་བཟོ་ཆུང་ཟེར་རྒྱུ་ལ་ཟུར་མཆན་འོག་གི་ཟུར་ཆུང་ལྟ་བུ་གོ་རྒྱུ་གཏན་ནས་
མེད་པ་དེ་འདྲ་བྲིས་པ་མཐོང་། །
འདིར་གཏམ་དཔེ་དང་ཚིག་སྒྲིག་(phrase)འགའ་ཞིག་དཔེར་བརྗོད་དུ་དགོད་
པར་བྱ་བ་ལ། བརྒྱ་བྱིན་གྱི་བང་མཛོད་ལ་ཡི་དྭགས་ཀྱི་དཀོན་གཉེར། འདྲེ་ཤར་
སྒོར་གནས་པ་ལ་གླུད་ནུབ་སྒོར་གཏོང་བ། ཁྲ་ཚང་འོག་གི་བྱིའུ་ཚང་། སྤྱང་ཚང་
འོག་གི་ལུག་ཚང་། རའི་རིལ་མ་ལ་ལུག་གི་ངོ་སོ། རང་ཞྭ་མི་ཐེག་མིའི་རྨོག།
བོང་བ་གསེར་གཟིགས། འགྲམ་ཆུ་ལྡང་། ལ་ཉག་མཛོ་གཟེང་། ལ་ཐེལ་སྒང་
ལ་སྤགས་ཐལ། པཎྜི ་ཏ་མཉམ་པར་མ་བཞག་པའི་གཏམ། རང་གི་དྲེལ་ལ་རང་
གིས་ཐོ་ལོག །ཞྭ་དཔེ་ལྷམ་འགེབས། རི་བོང་རྡོ་བརྫུས། བྲེ་གསོག་འཕུལ་གསོག།
རྡོ་རྗེ་སྐེ་འཇུ། བོང་བུ་སྔོན་ས་ལམ་རྗེས་ལ་སོགས་པ་ལྟ་བུའོ།།
མཐའ་དོན། དེང་རབས་ཀྱི་ལམ་སྲོལ་དང་མཐུན་པའི་ཆེད་རྩོམ་འབྲི་དགོས་ཚེ་
རྩོམ་དེ་ཉིད་ལུང་རིགས་ཀྱི་སྒོ་ནས་ཁུངས་སྐྱེལ་བྱེད་དགོས། དེར་བརྟེན་ལུང་འདྲེན་



468 བོད་ཀྱི་བརྡ་སྤྲོད་ནག་ཊིཀཿ
ཞིག་ལ་མཆན་ལྟ་བུ་ཞིག་འགོད་དགོས་ཚེ་དེང་སྲོལ་བཞིན་ཐོག་མར་རྩོམ་པ་པོ་དེའི་
མིང་དང་། དེ་ནས་དེབ་དེའི་མིང་། དེ་རྗེས་གང་དུ་གང་ནས་དཔར་སྐྲུན་བྱེད་པ།
དེ་ནས་ལོ་གང་དུ་དཔར་སྐྲུན་བྱེད་པ། དེ་རྗེས་ཤོག་གྲངས་བཅས་དགོད་དགོས།
དེ་སྟེང་དེབ་དེའི་ཤོག་བུ་གཡས་ཀྱི་སྟེང་དུ་རབ་བྱེད་དམ་ལེ་ཚན་དེའི་མིང་མདོར་
བསྡུས་དང་གཡོན་གྱི་སྟེ ང་དུ་དེབ་དེ་ཉིད་ཀྱི་མིང་བྲིས་ན་སྤྱི་སྲོལ་དང་མཐུན་པ་
ཡིན། རབ་བྱུང་ན་ལེ་ཚན་གསར་པ་ནམ་ཡིན་ལ་ཤོག་ངོས་ཡ་ནས་འགོ་བཙུགས་
ན་ལེགས། འོན་ཀྱང་བཤད་པ་འདི་རིགས་ལ་རྒྱལ་བའི་བཀའ་ལྟར་གཙིགས་ཆེར་
གཟུང་མི་དགོས་ཏེ་གང་བདེར་སྤྱད་ཆོག་པའི་ཕྱིར་ཞེས་ཀྱང་སྨྲའོ།།
ང་ཚོས་ཡི་གེ་དག་པོ་འབྲི་བར་བོད་ཡིག་གི་ཐ་སྙད་གཅིག་པུ་དག་པོ་འབྲི་ཐུབ་
པས་མི་ཆོག་ཅིང་། དེའི་སྟེ ང་དུ་ལུང་པ་གཞན་གྱི་ཐ་སྙད་བོད་སྐད་དུ་བཀོལ་བ་
དང་དེ་བཞིན་ལུང་པ་གཞན་གྱི་སྒྲ་སྐད་སོར་བཞག་ཡི་གེ་མ་ནོར་བར་འབྲི་གལ་ཆེ།
གཞན་གྱི་ཐ་སྙད་བོད་སྐད་དུ་བཀོལ་བ་དེ ་དག་ལེགས་སྦྱར་དང་ཧིནྡིའི་སྐད་ལས་
བྱུང་བ་ཞིག་དང་། ཕྱི་ཡི་རྒྱལ་ཁབ་གཞན་ནས་བྱུང་བ་ཞིག་བཅས་གཉིས་སུ་ཕྱེ་ཞིང་།
དང་པོ་དེ་ནི་སྔོན་གྱི་ལོ་པཎ་རྣམས་ཀྱིས་ལམ་སྟོན་གནང་བ་གཞིར་བཟུང་དབྱངས་
ཀྱི་རིང་ཐུང་དང་ལོག་པ་དང་མཐུག་པོ། དེ་བཞིན་གསལ་བྱེད་གཞན་རྣམས་དེ་དང་
མཐུན་པར་བཀོལ་ཏེ་འབྲི་དགོས་པ་ཡིན། དཔེར་ན། སངས་རྒྱས་ལ་བུདྡྷ་དང་།
ཀླུ་སྒྲུབ་ལ་ནཱགཱརྫུན། ཤེས་རབ་ཀྱི་ཕ་རོལ་ཏུ་ཕྱིན་པ་ལ་པྲཛྷཱཔརམིཏ་་ལ་སོགས་པ་
ལྟ་བུ་ཡིན། དེ་ཡང་དཔེར་གསལ་བཞིན་འ་ཆུང་གང་དུ་ཡོད་པ་རྣམས་དབྱངས་རིང་
བ་དང་བརྩེགས་ཡིག་གང་ཡིན་པ་རྣམས་ཡིག་ཕྱེད་དམ་སྲོག་མེད་ལ་སོགས་ཡིན།
གཞན་ཡང་དཀྱིལ་འཁོར་དུ་མཎྜལ་དང་ཆོས་ལ་དྷརྨ་སོགས་ཀྱིས་རིགས་བསྒྲེས་ནས་
ཤེས་པར་བྱེད་དགོས། གཉིས་པ་ནི་བོད་གཞུང་ཤེས་རིག་ལས་ཁུངས་ནས་ཕྱི་རྒྱལ་



ཞུ་དག་བྱེད་སྟངས་སྐོར་བཤད་པ། 469
མི་མིང་དང་ས་མིང་དེ་བཞིན་དངོས་མིང་བཅས་བོད་སྐད་དུ་མ་ཕྱིའི་སྒྲ་སྐད་སོར་
བཞག་དང་། ཡང་ན་དེ་དང་ཤིན་ཏུ་ཉེ་བར་འོང་བར་གོང་གསལ་བཞིན་ལོག་མཐུག་
གི་ཡི་གེ་བཀོལ་རྒྱུར་གསུངས་ཡོད་པ་དེ་དག་གི་རྗེས་སུ་བསླབ་དགོས་པ་ཡིན།
དེང་སང་འགའ་ཞིག་གིས་ཀམ་པུ་ཊར་ལ་ཀམ་སྤུ་ཀྲར་ཞེས་མགོ་ཅན་དང་འདོགས་
ཅན་མི་དགོས་བཞིན་དུ་སྦྱར་བ་འདི་རིགས་སྤོང་དགོས།།
ཡང་འགའ་ཞིག་གིས། རང་དབང་ཞེས་པའི་ཚིག་གི་གོ་དོན་ནི་དབྱིན་སྐད་
ཀྱི་ Freedom ཞེས་པའམ། Independence ཞེས་པའི་ཚིག་དོན་བོད་
སྐད་དུ་བསྒྱུར་བ་ཙམ་ཞིག་མིན་པར། ཞེས་བྲིས་འདུག་པ་དེ་ཉིད་འདི་ལྟར་བྲིས་
ན་ལེགས་ཏེ། དེ་ཡང་། རང་དབང་ཞེས་པའི་ཚིག་གི་གོ་དོན་ནི་དབྱིན་སྐད་ཀྱི་ཕི་
རི་ཌོམ་ (Freedom) ཞེས་པའམ། ཨིན་ཌི་པེན་ཌེན (Independence)
ཞེས་པའི་ཚིག་དོན་བོད་སྐད་དུ་བསྒྱུར་བ་ཙམ་ཞིག་མིན་པར། ཞེས་འབྲི་དགོས་སོ།།
འདི་ལྟར་བྲིས་ན་བོད་ཡིག་ཀློ ག་པ་ལ་བོད་ཡིག་ཤེས་པས་ཆོག་ཀྱང་། དེ་ལས་ བ
ལྡོག་སྟེ་གོང་གསལ་བཞིན་བྲིས་ན་ནི་བོད་ཡིག་ཀློ ག་པ་ལ་བོད་ཡིག་ཤེས་པས་མི་
ཆོག་ཅིང་དབྱིན་ཡིག་ཀྱང་ངེས་པར་ཤེས་དགོས་པར་ཐལ་བའི་སྐྱོན་དུ་འགྱུར་རོ།།
གཞན་ཡང་འགའ་ཞིག་གིས་ཉི་ལ་ཉིན་དང་། ཉིན་ལ་ཉི་བྲིས་པ་དེ་ལྟར་སྣང་ན་དེ་
ལ་ཡང་དོ་སྣང་བྱེད་དགོས་པ་མཆིས་ཏེ། དཔེར་ན། ཉིན་གྲངས་མང་པོ་ལ་ཉི་
གྲངས་མང་པོ་བྲིས་ན་མི་འཐད་པ་དང་། དེ་བཞིན་ཉི་མ་ལྔ་ལ་ཉིན་མ་ལྔ་བྲིས་པ་
ཡང་མི་འཐད་པ་ཡིན། དེས་ན་འདི་རིགས་ལ་དམིགས་བཀར་གྱིས་དོ་སྣང་གནང་
གལ་ཆེ་བར་སེམས་སོ།།
གྲངས་ཡིག་འབྲི་སྐབས་གཅིག་ནས་བཅུ་བར་གོ་སླ། བཅུ་གཅིག་ནས་བཅུ་དགུ་
བར་བཅུ་ཡི་དག་ཆ་འབྲི་དགོས་ཀྱང་བཅོ་ལྔ་དང་བཅོ་བརྒྱད་དམིགས་བསལ་ཡིན།



470 བོད་ཀྱི་བརྡ་སྤྲོད་ནག་ཊིཀ
ཉི་ཤུ་རྩ་གཅིག་ནས་རྩ་དགུ་བར་གོ་སླ། སུམ་ཅུ་དང་དྲུག་ཅུའི་ཚེག་བར་སྔ་ཕྱི་
གཉིས་ཀར་འཕུལ་ཡིག་མི་ཐོབ། གལ་ཏེ་སུམ་ཅུར་འཕུལ་ཡིག་བྲིས་ཚེ་ཕྱི་ཟླ་
གསུམ་པའི་གོ་དོན་དུ་འགྲོ་བ་ཡིན། དཔེར་ན་གསུམ་བཅུའི་དུས་དྲན་ལྟ་བུའོ།།
སུམ་ཅུ་སོ་གཅིག་ནས་སོ་དགུ་བར་དང་། དྲུག་ཅུ་རེ་གཅིག་ནས་རེ་དགུ་བར་གོ་སླ།
བཞི་བཅུ་དང་དགུ་བཅུ་ཡི་ཚེག་བར་སྔ་ཕྱི་གཉིས་ཀར་འཕུལ་ཡིག་ཐོབ། བཞི་
བཅུ་ཞེ་གཅིག་ནས་ཞེ་དགུ་བར་དང་། དགུ་བཅུ་གོ་གཅིག་ནས་གོ་དགུ་བར་གོ་སླ།
ལྔ་བཅུ་ཐམ་པའི་ཚེག་བར་སྔ་ཕྱི་གཉིས་ལས་ཕྱི་མ་ཁོ་ནར་འཕུལ་ཡིག་ཐོབ། ལྔ་བཅུ་
ང་གཅིག་ནས་ང་དགུ་བར་གོ་སླ། བདུན་ཅུ་དང་བརྒྱད་ཅུའི་ཚེག་བར་སྔ་ཕྱི་གཉིས་
ལས། ཕྱི་མར་ཅུ་སྒྲར་འཕུལ་ཡིག་གཏན་ནས་མི་ཐོབ། བདུན་ཅུ་དོན་གཅིག་ནས་
དོན་དགུ་བར་དང་། བརྒྱད་ཅུ་གྱ་གཅིག་ནས་གྱ་དགུ་བར་གོ་སླ།།
དེ་ནས་བརྒྱ་དང་གཅིག་ལ་སོགས་པ་ཡང་གོ་སླ། བརྒྱ་གཉིས་ལ་ཉིས་བརྒྱ་
དང༌། བརྒྱ་གསུམ་ལ་སུམ་བརྒྱ་ཞེས་རི གས་བསྒྲེ་གཏོང་དགོས། ཉིས་བརྒྱ་
དང་སུམ་བརྒྱར་སྐད་གསར་བཅད་ཀྱི་དབང་གིས་འཕུལ་ཡིག་མི་འབྲི་བ་ཡིན།
བཞི་བརྒྱ་ནས་དགུ་བརྒྱ་བར་གོ་སླ། སྟོ ང་གཅིག་དང་སྟོ ང་གཉི ས་དང་སྟོང་
གསུམ་བཅས་ལ་རི མ་པ་བཞི ན་ཆིག་སྟོ ང་དང་ཉི ས་སྟོ ང་དང་སུམ་སྟོ ང་ཟེར།
བཞི་སྟོང་ནས་དགུ་སྟོ ང་བར་གོ་སླ། ཁྲི་གཅིག་དང་ཁྲི་གཉིས་དང་ཁྲི་གསུམ་
བཅས་ལ་གོ་རི མ་བཞིན་ཆིག་ཁྲི་དང་ཉིས་ཁྲི་དང་སུམ་ཁྲི་ཟེར། བཞི་ཁྲི་ནས་
དགུ་ཁྲི་བར་གོ་སླ། འབུམ་གཅིག་དང་འབུམ་གཉིས་དང་འབུམ་གསུམ་བཅས་
ལ་གོ་རིམ་བཞིན་ཆིག་འབུམ་དང་། ཉིས་འབུམ་དང་། སུམ་འབུམ་ཟེར་ཞིང་།
བཞི་འབུམ་ནས་དགུ་འབུམ་བར་གོ་སླ། དེ་ནས་ས་ཡ་ནས་གྲངས་མེད་བར་དཀྱུས་
གཅིག་ཏུ་ཀློག་འདོན་བྱེད་དཀའ། དེར་བརྟེན་ས་ཡ་གཅིག་དང་དགུ་འབུམ་དགུ་



ཞུ་དག་བྱེད་སྟངས་སྐོར་བཤད་པ། 471
ཁྲི་དགུ་སྟོང་དགུ་བརྒྱ་དགུ་བཅུ་གོ་དགུ་ལྟ་བུ་ཀློ ག་འདོན་བྱེད་དགོས། འདི་ན་
ས་ཡའི་རྗེས་སུ་དང་སྒྲ་བཅུག་དགོས་པ་མཁྱེན་དགོས། དེས་ན་བརྒྱ་ནས་གོ་དགུ་
བར་ཀློ ག་འདོན་བྱེད་སྐབས་བརྒྱ་དང་གཅིག་ལྟ་བུའི་དང་སྒྲ་བསྣན་དགོས་ཀྱང་།
ཉིས་བརྒྱ་ནས་དགུ་འབུམ་དགུ་ཁྲི་དགུ་སྟོང་དགུ་བརྒྱ་དགུ་བཅུ་གོ་དགུ་བར་དང་
སྒྲ་བཅུག་མི་དགོས་པའི་གནད་ཀ་ཡང་ཤེས་པར་བྱེད་དགོས། འོན་ཀྱང་ས་ཡ་ནས་
གྲངས་མེད་བར་ངག་འདོན་བྱེད་སྐབས་བརྒྱ་དང་ལྟ་བུའི་ཀློག་འདོན་བྱེད་དགོས།
གྲངས་མེད་བར་གྱི་སྡོ མ་ནི་དེ ་ལྟ་སྟེ། གཅིག་བཅུ་བརྒྱ་སྟོང་ཁྲི་འབུམ་དང༌།།
ས་ཡ་བྱེ་བ་དུང་ཕྱུར་ཏེ། །དགུ་པོ་རྐྱང་པའི་གྲངས་སུ་བརྗོད། །ཐེ ར་འབུམ་
ཁྲག་ཁྲིག་རབ་བཀྲམ་དང་། །གཏམས་དཀྲིགས་མི་འཁྲུགས་ཁྱད་འབྱིན་དང་།།
སྤང་རྟེན་དེད་འདྲེན་མཐའ་སྣང་དང་། །རྒྱུ་རིགས་འོད་མཛེས་དབང་པོ་དང་།།
ལེགས་ཕྱིན་རྟོགས་འགྲོ་འབྱིན་རྡུལ་དང་། །རྒྱ་སྟགས་དང་ནི་སྟོབས་འཁོར་དང༌།།
བརྡ་ཤེས་རྣམ་འབྱུང་སྟོ བས་མིག་དང༌། །བྱམས་དང་སྙི ང་རྗེ་དགའ་བ་དང་།།
བཏང་སྙོམས་རྣམས་ཏེ་ཆེན་པོར་བཅས། །ལྔ་བཅུ་ཁུག་པའི་གྲངས་ཡིན་ཏེ།
གྲངས་མེད་པ་ནི་ཐ་མ་འོ། །གོང་ནས་གོང་དུ་བཅུ་འགྱུར་བསྒྲེ། ཞེས་རེ་ཞིག་
མཇུག་བསྡུས་པ་ལགས་སོ།།
)
བསྡུས་ཡིག།
༈ དབུ་ཅན་ཡིག་རྙིང་འགར་བསྡུས་ཡིག་ཤིན་ཏུ་མང་བས་ཅུང་ཟད་བློ་ཁ་འབྱེད་
ཕྱིར་བསྡུ ས་ཡིག་གམ་ཟུང་ཡིག་འགའ་ཤས་ངོ་སྤྲོད་ཞུ་རྒྱུར། བློ ད་ནི་བླ་མེད། །
བཀྲིས་ནི་བཀྲ་ཤིས། བཀྲིན་ནི་བཀའ་དྲིན། བཅུ་ནི་བཅུ་བཞི། བཅུས་ནི་བཅུ་



472 བོད་ཀྱི་བརྡ་སྤྲོད་ནག་ཊིཀ
གཉིས། བཅུག་ནི་བཅུ་གཅིག །དཀོག་ནི་དཀོན་མཆོག །སློན་ནི་སློབ་དཔོན།
སརྒྱས་ཐོད་ནི་སངས་རྒྱས་ཐམས་ཅད། སླེ ད་ནི་སླུ་མེད། ཚིམས་ནི་ཚུལ་ཁྲིམས།
དཀྱི ར་ནི་དཀྱིལ་འཁོར། བདེན་༤ ནི་བདེན་བཞི། རྡོ་ནི་རྡོ་རྗེ། གཙུར་ནི་གཙུག་
ཏོར། ཕྱོགས་༤ མཚམས་༨ ནི་ཕྱོགས་བཞི་མཚམས་བརྒྱད། འཁོར་ནི་འཁོར་ལོ།
ཀྱེ ན་ནི་ཀུན་མཁྱེན། མཁྲོ་ནི་མཁའ་འགྲོ །ཕྲོང་ནི་ཕོ་བྲང་། ཐོད་མྱེན་པ་ནི་ཐམས་
ཅད་མཁྱེན་པ། ཞེསྦྱོ་ནི་ཞེས་སོགས། སེད་ནི་སེལ་བྱེད། མཆོད་ནི་མཆོད་བརྗོད།
མྱེན་༣ ནི་མཁྱེན་གསུམ། རྫོངས་ནི་རྣམ་གྲངས། མངོནར་ཏོ་པ་ནི་མངོན་པར་
རྟོགས་པ། རྟེ རྦལ་ནི་རྟེན་འབྲེལ། ར5ལ་དགྲོ་ནི་རང་རྒྱལ་དགྲ་བཅོམ། ཌ་ནི་
ཡོད། ཎ་ནི་མེད། སྐབིར་ནི་སྐབས་འདིར། ཉོས་རངུལ་ནི་ཉན་ཐོས་རང་རྒྱལ།
ཁིག་ནི་ཁ་ཅིག། དངོ ནི་དང་པོ། །
ཁྱདར་འཕཌ་པར་ནི་ཁྱད་པར་འཕགས་པའི་ཕྱིར། བདེ ནུབ་ནི་བདེན་གྲུབ།
འཆི ཎ་ནི་འཆི་མེད། གཉེན་ནི་གཉེན་པོ། མྱངས་ཡིན་པསྐྱབ་ནི་མྱང་འདས་ཡིན་
པས་ཁྱབ། ཐམྱུར་ནི་ཐལ་འགྱུར། མྱ་ནི་ལུགས། བྱེ་ནི་ཐུགས་རྗེ། སྱ་ནི་གསུང་།
༈ ར་ནི་རྣམ་པར། ཕུངོ་ནི་ཕུང་པོ། ལྷག་བཅས་ལྷག་ཎ་ནི་ལྷག་བཅས་ལྷག་མེད།
བྱུབ་ནི་བྱང་ཆུབ། ངོ་ཉིད་ནི་ངོ་བོ་ཉིད། མངོནུ་མི་བྱེད་ནི་མངོན་དུ་མི་བྱེད།
རྣམྱེན་ནི་རྣམ་མཁྱེན། བསྟོས་ནི་བསྟན་བཅོས། མངོན་རྟོ་ནི་མངོན་རྟོགས། སོན་
ཐོད་ནི་སེམས་ཅན་ཐམས་ཅད། སོ་སྐྱེད་ནི་སེམས་བསྐྱེད། ཀུརླུང་ནི་ཀུན་འབྱུང་།
ཆོ སྐྱི་ནི་ཆོས་ཀྱི། སྐྱིད་ནི་སྐྱེ་མཆེད། ངནྡོ་ནི་ངན་འགྲོ། རྙོར་ནི་རྣལ་འབྱོར།
འོདར་ནི་འོད་ཟེར་ལ་སོགས་པ་ལ་ཡང་སྤྱན་དཀྱུས་ཡངས་པོར་མཛད་གལ་ཆེ་བར་
སྙམ་སྟེ་འདི་ལྟར་བཀོད་པ་ལགས་སོ།།



ཞུ་དག་བྱེད་སྟངས་སྐོར་བཤད་པ། 473
ཁྱུགས་ཡིག་འབྲི་སྟངས།
༈ གསལ་བྱེད་རྐྱང་པ་རྣམས་སུ་ཨཱ་ལི་དང་པོ་སྦྱར་བའི་ཚེ་གི་གུ་དང་ཚེག་གཉིས་
སྦྲགས་ཏེ་འབྲི་ན་ལེགས། དེ་བཞིན་ཡ་སྟ་བདུན་པོར་ཨཱ་ལི་དང་པོ་སྦྱར་བའི་གནས་
སྐབས་སུའང་མིང་གཞི་དང་ཡ་སྟེ། གི་གུ་དེ་བཞིན་ཚེག་དང་བཅས་པ་སྦྲགས་ཏེ་འབྲི་
ན་ལེགས། དེར་མ་ཟད་དེ་དག་གི་རྗེས་སུ་རྗེས་འཇུག་ཡོད་ཀྱང་དེ་བཞི་ཀ་སྟབས་
གཅིག་ཏུ་སྦྲགས་ཏེ་འབྲི་ན་ལེགས། འདི་སྐབས་ཚེག་ནི་རང་གི་རྗེས་འཇུག་དང་མ་
སྦྱར་བར་འབྲི་ན་ལེགས། འོན་ཀྱང་རྗེས་འཇུག་འ་དང་ར་དང་ལ་བཅས་ཀྱི་སྐབས་
གི་གུ་དང་རྗེས་འཇུག་མ་སྦྱར་ན་ལེགས་ཤིང་སྐབས་རེ་ཚེག་ཀྱང་དངོས་སུ་འབྲི་མི་
དགོས་པ་དེ་འདྲའང་ཡོད། ར་སྟའི་སྐབས་སུ་ནི་མིང་གཞི་དང་ར་སྟ་ལྷན་ཅིག་ཏུ་
འབྲི་དགོས་ཀྱང་གི་གུ་ནི་དེ་དག་དང་མ་སྦྱར་ཞིང་ཚེག་དང་སྦྱར་ཏེ་བྲིས་ན་ལེགས།
དེ་དག་ལ་རྗེས་འཇུག་འབྲི་དགོས་ཚེ་གི་གུ་དང་རྗེས་འཇུག་སྦྱར་ཏེ་བྲིས་ན་ལེགས།
ཚེག་ནི་རྗེས་འཇུག་དང་མ་སྦྱར་ན་ལེགས། ལ་སྟའི་སྐབས་སུ་མིང་གཞི་དང་ལ་
བཏགས་མ་སྦྱར་བར་འབྲི་དགོས། གཞན་ནི་ཕལ་ཆེར་གོང་དང་མཚུངས་པར་བྱས་
ན་ལེགས།།
， གསལ་བྱེད་རྐྱང་པ་རྣམས་སུ་ཨཱ་ལི་གཉིས་པ་སྦྱར་བའི་ཚེ་ཀ་དང་ཁ་དང་ག་དང་
ཇ་དང་ཉ་དང་ཏ་དང་ཐ་དང་ད་དང་ན་དང་པ་དང་ཕ་དང་བ་དང་མ་དང་ཛ་དང་ཞ་
དང་འ་དང་ཡ་དང་ར་དང་ལ་དང་ས་དང་ཧ་དང་ཨ་བཅས་ཀྱི་རྗེས་སུ་ཞབས་ཀྱུ་སྦྱར་
ཏེ་བྲིས་ན་ལེགས། དེ་ལས་ལྡོག་སྟེ་ཅ་དང་ཆ་དང་ཙ་དང་ཚ་དང་ཟ་དང་ཤ་བཅས་
དྲུག་པོ་རྣམས་ཀྱི་རྗེས་སུ་ཨཱ་ལི་གཉིས་པ་སྦྱར་བའི་ཚེ་མིང་གཞི་དང་ཞབས་ཀྱུ་མ་



474 བོད་ཀྱི་བརྡ་སྤྲོད་ནག་ཊིཀ
སྦྱར་ན་ལེགས། གཞན་ཡང་ཡ་སྟ་དང་ར་སྟ་ལ་སྟ་བཅས་ཀྱི་སྐབས་སུ་ཕལ་ཆེར་
གོང་དང་མཚུངས་པར་བྱེད་ན་ལེགས། གསལ་བྱེད་རྐྱང་པ་རྣམས་སུ་ཨཱ་ལི་གསུམ་
པ་སྦྱར་བའི་ཚེ་འགྲེང་བུ་དང་མཐའ་རྟེན་གཉིས་སྟབས་གཅིག་ཏུ་བྲིས་ན་ལེགས།
ཚེག་ལོགས་སུ་བྲིས་ན་ལེགས། གཞན་ཡང་ཡ་སྟ་དང་ར་སྟ་ལ་སྟ་བཅས་ཀྱི་སྐབས་
སུ་ཕལ་ཆེར་གོང་དང་མཚུངས་པར་བྱས་ན་ལེགས། གསལ་བྱེད་རྐྱང་པ་རྣམས་སུ་
ཨཱ་ལི་བཞི་པ་སྦྱར་བའི་ཚེ་ན་རོ ་དང་ཚེག་གཉིས་སྟབས་གཅིག་ཏུ་འབྲི་ན་ལེགས།
དེ་བཞིན་དེ་དག་གི་རྗེས་སུ་རྗེས་འཇུག་འབྲི་བའི་ཚེ་ན་རོ་མཐའ་རྟེན་གཉིས་སྟབས་
གཅིག་ཏུ་འབྲི་ན་ལེགས། འོན་ཀྱང་ཚེག་ལོགས་སུ་བྲིས་ན་ལེགས། གཞན་ཡང་
ཡ་སྟ་དང་ར་སྟ་ལ་སྟ་བཅས་ཀྱི་སྐབས་སུ་ཕལ་ཆེར་གོང་དང་མཚུངས་པར་བྱས་
ན་ལེགས།།
ར་མགོ་བྲིས་སྐབས་རྡ་མ་གཏོགས་ར་མགོ་ཅན་གཞན་རྣམས་རང་གི་མིང་གཞི་
དང་སྦྱར་བར་འབྲི་ན་ལེགས། རྡའི་སྐབས་ར་མགོ་དང་མིང་གཞི་མ་སྦྱར་ཏེ་འབྲི་
ཚུལ་གཅིག་དང་གཞན་དེ་ནི་དྷ་དང་ཡིག་གཟུགས་གཉིས་སུ་མ་མཆིས་པ་ཡིན།
དེ་དག་ལ་དབྱངས་དང་མཐའ་རྟེན་ཞུགས་པའི་སྐབས་ཚེག་དང་བཅས་པའི་འབྲི་
ཚུལ་གོང་དང་མཚུངས་པར་བྱས་ན་ལེགས། ལ་མགོ་འབྲི་སྐབས་ལྔ་དང་ལྟ་དང་
ལྷ་བཅས་གསུམ་གྱི་སྐབས་སུ་ལ་མགོ་དང་མིང་གཞི་སྦྱར་བར་བྲིས་ན་ལེགས་ཤིང་།
ལ་མགོ་གཞན་རྣམས་ཀྱི་སྐབས་སུ་ལ་མགོ་དང་མིང་གཞི་མ་སྦྱར་བར་བྲིས་ན་
ལེགས། དེ་དག་ལ་དབྱངས་དང་མཐའ་རྟེན་ཞུགས་པའི་སྐབས་ཚེག་དང་བཅས་
པའི་འབྲི་ཚུལ་གོང་དང་མཚུངས་པར་བྱས་ན་ལེགས། ས་མགོ་འབྲི་སྐབས་སྡེ་
མ་གཏོགས་ས་མགོ་གཞན་རྣམས་རང་གི་མིང་གཞི་དང་སྦྱར་བར་བྲིས་ན་ལེགས།
ས་ད་བཏགས་སྔའི་སྐབས་སུ་མིང་གཞི་དང་མ་སྦྱར་བ་ཙམ་དུ་མ་ཟད་མགོ་ཅན་ས་



ཞུ་དག་བྱེད་སྟངས་སྐོར་བཤད་པ། 475
དེའི་དབྱི བས་སུ་པ་ལྟར་ཡིག་ཆུང་ཞིག་འབྲི་སྲོལ་ཡོད་པ་དེ་ཉིད་བྲིས་ན་ལེགས།
དེ་བཞིན་སྤ་ཡི་སྐབས་སུའང་ཁྱུགས་ཡིག་ཡ་ལྟ་བུ་ཞིག་བྲིས་ཏེ་དེ་འོག་ཅུང་ཟད་
འཐེན་དགོས། དེ་དག་ལ་དབྱངས་ཡིག་དང་མཐའ་རྟེན་ཞུགས་པའི་སྐབས་ཚེག་དང་
བཅས་པའི་འབྲི་ཚུལ་གོང་དང་མཚུངས་པར་བྱས་ན་ལེགས། དེར་མ་ཟད་མགོ་ཅན་
དང་འདོགས་ཅན་མིང་གཞི་ཚེག་དང་བཅས་པ་སྟབས་གཅིག་ཏུ་འབྲི་ན་ལེགས་ཤིང་།
དེ་དག་ལ་དབྱངས་ཡིག་གི་གུ་དང་ཞབས་ཀྱུ་ལས་གཞན་པ་ཞིག་ཞུགས་ན་ནི་དབྱངས་
ཡིག་དེ་མིང་གཞི་དང་མ་སྦྱར་ཞིང་མཐའ་རྟེན་དང་སྦྱར་བ་ཞིག་འབྲི་དགོས་ཀྱང་
གལ་ཏེ་མཐའ་རྟེན་མཆིས་ན་དམིགས་བསལ་ཡོད་ན་ལས་དེ་མིན་ཚེག་དང་མཐའ་
རྟེན་མ་སྦྱར་ན་ལེགས།། །
མགོ་ཅན་དང་མིང་གཞི་ཡ་སྟེ་ཞབས་ཀྱུ་དང་བཅས་ཏེ་འབྲི་སྐབས་འབྲི་ཚུལ་
བྱེ་བྲག་པ་ཡོད་པ་དང་། དེ་བཞིན་མགོ་ཅན་མིང་གཞི་ར་སྟ་ཞབས་ཀྱུ་དང་བཅས་
ཏེ་འབྲི་སྐབས་དབུ་ཅན་དང་འབྲི་ཚུལ་དང་ཁྱོན་ནས་མི་མཚུངས་ཤིང་དེ་ཡང་རྒན་ .
ལགས་ཀྱི་ཕྱག་ལེན་ལས་མཁྱེན་དགོས་པ་ལས་རིག་པ་བཏང་ནས་མཁྱེན་ཐབས་མེད།
དཔེར་ན་སྤྲུལ་ལྟ་བུ་ཁྱུགས་ཡིག་ནང་འབྲི་དགོས་ཚེ་ཕྱག་ལེན་ལ་མ་ལྟོས་ན་འབྲི་
ཐབས་མེད། དེ་བཞིན་ག་མ་ས་དང་ཚེག་མེད་མཐའ་རྟེན་ས་དང་ན་དང་ར་དང་ག་
བཅས་མཐོང་བ་བརྒྱུད་པའི་ཕྱག་ལེན་ནས་མཁྱེན་དགོས། གཞན་ཡང་དེང་སང་སློབ་
ཕྲུག་རྣམས་དབུ་མེད་འབྲི་སྐབས་བོད་དང་བདེ། བོད་དང་བདོ། མེད་དང་མདེ།
མོད་དང་མདོ་སོགས་འདི་རིགས་མང་པོ་ཞིག་ཐད་འབྲི་ནོར་ཤོར་གྱི་འདུག་ན་རྒན་
ལགས་རྣམས་ནས་དམིགས་སུ་བཀར་ནས་མཛུབ་སྟོན་བྱ་གལ་ཆེ། དེ་ཡང་བེད་
དང་བོད་དང་མེད་དང་མོད་བཅས་ཀྱི་གནས་སྐབས་སུ་ཡི་གེ་དང་པོ་བ་མ་གཉིས་
མིང་གཞི་ཡིན་པས་དབྱངས་ཡིག་ཞུགས་ཤིང་། དེ་ཡང་ཕྱི་མའི་རྗེས་འཇུག་དང་



476 བོད་ཀྱི་བརྡ་སྤྲོད་ནག་ཊིཀ
དབྱངས་ཡིག་སྟབས་ཅིག་ཏུ་འབྲི་དགོས། འོན་ཀྱང་བདེ་དང་བདོ་དང་མདེ་དང་
མདོ་བཅས་ཀྱི་གནས་སྐབས་སུ་ཡི་གེ་དང་པོ་བ་མ་གཉིས་སྔོན་འཇུག་ཡིན་ཞིང་།
དེ་དག་གི་སྟེང་དུ་ནམ་ཡང་དབྱངས་མི་ཞུགས་ཤིང་། དེས་ན་ཡི་གེ་ཕྱི་མ་ད་རྣམས་
ཀྱི་རྗེས་སུའམ་སྟེང་དུ་དབྱངས་ཡིག་ཞུགས་ཤིང་། དེ་ཡང་དབྱངས་ཡིག་དེ་དག་
ཚེག་དང་ལྷན་ཅིག་ཏུ་འབྲི་དགོས།།
ཁྱུགས་ཡིག་གི་སྐབས་སུ་དབུ་ཅན་དང་ཤད་སྐོ ར་ཅུང་ཟད་མི་མཚུངས་པ་
རྣམས་ངོ་སྤྲོད་ཞུས་ན། དེ་ཡང་དབུ་ཅན་ཡིན་ན་མིང་རེ་རེའི་རྗེས་སུ་བར་མཚམས་
འཇོག་ན་ཤད་རེ ་དགོས་ཤིང་། དེ་མིན་ཤད་མི་དགོས་པ་ཡིན། དཔེར་ན། ས། ཆུ།
མེ༑ རླུང༌། ས་ཆུ་མེ་རླུ ང་ལྟ་བུའོ། །དབུ་མེད་ཁྱུགས་ཡིག་གི་སྐབས་སུ་མིང་
རེ་རེའི་རྗེས་སུ་བར་མཚམས་འཇོག་མིན་ལ་ལྟོས་མེད་ཀྱིས་ཤད་མི་འབྲི་བ་ཡིན།
དབུ་ཅན་གྱི་སྐབས་སུ་སླར་བསྡུའི་རྗེས་ཐོགས་སུ་ཉིས་ཤད་དགོས། དཔེར་ན།
ཡིན་ནོ། །ལྟ་བུ། དབུ་མེད་ཁྱུགས་ཡིག་གི་སྐབས་སུ་ཉིས་ཤད་ལྟ་ཅི་ཆིག་ཤད་ཀྱང་
ཡིག་ཕྲེང་མཇུག་ཤོས་ཡིན་ན་ལས་དེ་མིན་མི་འབྲི་བ་ཡིན། དབུ་ཅན་གྱི་སྐབས་སུ་
ཚིགས་བཅད་ཀྱི་རྐང་པ་རེ་རེའི་མཇུག་ཏུ་རྗེས་འཇུག་ག་དང་ཀ་དང་ཤ་ཡིན་ན་ལས་
དེ་མིན་ཉིས་ཤད་དང་གལ་ཏེ་རྗེས་འཇུག་ང་ཡིན་ཚེ་ཚེག་དང་ཉིས་ཤད་ཐོབ། དབུ་
མེད་ཀྱི་སྐབས་སུ་ཚིགས་བཅད་ཀྱི་རྐང་པ་རེ་རེའི་མཇུག་ཏུ་ཤད་རེ་འབྲི་བ་ཡིན།
དབུ་ཅན་གྱི་དང་ཀྱོག་གི་དོད་དུ་དབུ་མེད་དུ་ཡིག་མགོ་རེ་ཡོད། དབུ་ཅན་བཞིན་དུ་
དབུ་མེད་ལ་རིན་ཆེན་སྤུངས་ཤད་དང་ཉིས་ཤད་དང་བཞི་ཤད་སྦྲུལ་ཤད་དེ་འདྲ་འབྲི་
སྲོལ་མེད། འདི་ཚོ་གནད་ཀ་ཆུང་ཆུང་ལྟ་བུར་མངོན་ཡང་སློབ་ཕྲུག་ལས་དང་པོ་བ་
རྣམས་ཁྱུགས་ཡིག་སྦྱོང་སྐབས་ལམ་སྟོན་འདི་ལྟ་བུ་ཞིག་བྱུང་ན་ཡིག་གཟུགས་བདེ་
བླག་ཏུ་ཤེས་པར་ཕན་ཐོགས་ཆེན་པོ་ཡོད་པའི་རེ་བ་བྱེད་བཞིན་ཡོད།།
བླ



ཞུ་དག་བྱེད་སྟངས་སྐོར་བཤད་པ། 477
རྒྱ་རིམ་པ་བདུན་རྒྱ་ཆེར་བཤད་པ།
༈ དེ་ཡང་དེང་གི་དུས་སུ་དཔར་སྐྲུན་གྱི་ལས་ལ་ཞུགས་ཏེ་མཁས་པའི་ཁུར་ལྕི་
མོ་འདི་རང་གིས་མི་ཐེག་བཞིན་དུ་ཕྲག་པར་བླངས་ཏེ་རང་སྡུག་རང་གིས་ཉོ་བའི་
འགྲོས་འདི་ལ་གཟིགས་ནས་སློབ་དཔོན་ཆེན་པོ་ཟམ་གདོང་རི ན་པོ་ཆེས་སྒོ་དང་
སྒེའུ་ཁུང་ཡོད་ཚད་ནས་དཔེ་དེབ་ཐོན་བཞིན་འདུག་ཅེས་དོན་དུ་ཟུར་ཟའི་མདའ་
མོ་འཕངས་པ་དེ་ཐུགས་མད་པར་སྙམ། མཛུབ་མོ་ནང་དུ་བཀུག་སྟེ་དེང་གི་དཔར་
དུ་བསྐྲུན་པ་རྣམས་ལ་ཞིབ་མོའི་བློ་ཡིས་ཚུལ་བཞིན་བརྟགས་ན་རྒྱ་རིམ་པ་བདུན་
གྱིས་སྤྲས་པའི་གསུང་རབ་དཔར་དུ་བསྐྲུན་པ་ནི་ཉིན་མོའི་སྐར་མ་དང་སྒོ་ཀུན་ནས་
མཚུངས། ཇི་སྐད་དུ་མཁན་པོ་འཇིགས་མེད་ཕུན་ཚོགས་མཆོག་གིས།།
ཡང་བོད་ཀྱི་རྩོམ་པ་པོ་དང་དཔེ་སྐྲུན་ཁང་འགའ་རེས་བོད་ཡིག་ནང་རྒྱ་
ཡིག་གི་བརྡ་མཚོན་རྟགས་ཤད་ཅེས་པ་དེ་བསྲེས་ཏེ་རྒྱ་མིན་བོད་མིན་ཁྲ་
ཧྲིལ་ལེ་བ་ཞིག་བྱས་འདུག །རྒྱ་ཡིག་ལ་སྔོན་འདི་དག་མེད་ཀྱང་གཅོད་
མཚམས་དཀའ་བ་དང་དོན་ནོར་ཉེན་བྱུང་བས་སོང་རྒྱལ་རབས་ཚུན་ཆད་
ནས་རིམ་བཞིན་དར་བར་གྱུར་མོད། བོད་ཀྱི་ཡི་གེ་ལ་མི་འཁྲུགས་པའི་
རྒྱ་རིམ་པ་བདུན་དང་རྣམ་དབྱེ་ཚིག་ཕྲད་དེ་སྙེ ད་ཅིག་ཡོད་པས་གཅོད་
མཚམས་དང་དོན་ནོར་ཉེན་ཅི་ཡང་མེད་པས་དགོས་པ་མི་འདུག་གོ།
སྤྱིར་མི་རིགས་གཞན་གྱི་ལེགས་ཆ་ལེན་པ་ཡོན་ཏན་ཡིན་ཡང་དགོས་མེད་
ཀྱི་ལད་མོ་ཚོ་བསྐྱུར་ན་སྙམ་སྟེ་འདི་འདྲའི་རིགས་རྒྱ་འབྱམས་སུ་སོང་
ན་དགེ་མཚན་དུ་ཅི་ཡང་མི་འགྱུར་རོ། །སྡིག་པའི་ཕྲུ་གུ་མའི་གཤེད་དུ་



478 བོད་ཀྱི་བརྡ་སྤྲོད་ནག་ཊིཀ
སོང་བ་ལྟ་བུ་མ་ཡིན་པར་མཁས་པ་སྔ་མ་རྣམས་ཀྱི་དགོངས་པ་དྲི་མ་མེད་
པ་གཞིར་བཞག་གི་ཐོག་ནས་བོད་ཀྱི་སྐད་ཡིག་ལ་དག་ཐེར་དཔྱིས་ཕྱིན་པ་
བྱ་རྒྱུ་དང་། ཅི་ནུས་ཀྱིས་བོད་ཆོལ་ཁ་གསུམ་གྱི་ཡིག་སྐད་གཅིག་འགྱུར་
བྱ་རྒྱུ་སོགས་ནི་གལ་ཆེ་བའི་ལས་ཡིན་ནོ།།
ཞེས་རྒྱ་རིམ་པ་བདུན་དང་འབྲེལ་བའི་ལམ་སྟོན་སྒྲོན་མེའི་སྣང་བ་བསྐུལ་བར་
མཛད་འདུག །དེས་ན་ད་ནས་བཟུང་རང་རེའི་དཔར་སྐྲུན་གྱི་ལས་ལ་འཇུག་པའི་
མཁས་དང་མཁས་མིན་ཀུན་ནས་རྒྱ་རིམ་པ་བདུན་གྱིས་སྤྲས་པའི་གསུང་རབ་དཔར་
དུ་བསྐྲུན་ཐུབ་ན་བསྟན་པ་རྒྱས་པ་དང་རིག་གཞུང་སླར་གསོའི་སྒོ་མོ་གསར་པ་ཞིག་
འབྱེད་པར་རེ་བ་བྱེད་ཆོག །རྒྱ་རིམ་པ་བདུན་གྱི་དགོས་དམིགས་ནི་གསུང་རབ་ཡི་
གེའི་གཟུགས་སུ་བཞུགས་པ་རྣམས་མཛེས་ཤིང་ཡིད་དུ་འོང་བ་དང་། མི་འཁྲུགས་པ།
དེ་བཞིན་ཡིད་ཆེས་སྲུང་སྐྱོབ་བཅས་ཀྱི་ཆེད་དུའང་ཡིན་ནོ།།
འོ་ན། རྒྱ་རིམ་པ་བདུན་ཞེས་པ་གང་དང་གང་ཡིན་ཟེར་ན། རྒྱ་རིམ་པ་བདུན་
ནི་རིག་པའི་གནས་གང་ཡང་རུང་བའི་གཞུང་གི་ཚིག་དོན་གོང་འོག་སྔ་ཕྱི་རྒྱབ་
མདུན་གཡས་གཡོན་གྱི་སྣེ་སོགས་མི་འཆོལ་བའི་ཆེད་དུ་གདབ་པའི་རྒྱ་བདུན་ཏེ།
༡ ཚེག་བར་མི་འཁྲུགས་པ་ཚེག་གི་རྒྱ།
༢ གཅོད་མཚམས་མི་འཁྲུགས་པ་ཤད་ཀྱི་རྒྱ།
༣ དོན་ཚན་མི་འཁྲུགས་པ་ལེའུའི་རྒྱ།
༤ གཞུང་ཚད་རྟོགས་པ་བམ་པོའི་རྒྱ།
༥ བམ་པོ་མི་འཁྲུགས་པ་བམ་གྲངས་ཀྱི་རྒྱ།
པ མཐའ་མི་འཆོལ་བ་སྣེ་ཐིག་གི་རྒྱ།



ཞུ་དག་བྱེད་སྟངས་སྐོར་བཤད་པ། 479
༧ གླེགས་བམ་མི་འཁྲུགས་པ་གདོང་ཡིག་གམ་སྤྱན་ཁྱེར་གྱི་རྒྱ་བཅས་སོ།།
གོང་གསལ་རྒྱ་རིམ་པ་བདུན་གྱི་གྲངས་འདྲེན་ནི་བོད་རྒྱ་ཚིག་མཛོད་ཆེན་མོ་དང་།
སློབ་དཔོན་ཆེན་པོ་སེམས་དཔའ་རྡོ་རྗེས་བགྲངས་པའི་རྒྱ་རིམ་པ་བདུན་གྱི་གྲངས་
འདྲེན། དུང་དཀར་ཚིག་མཛོད་ཆེན་མོ། བརྡ་སྤྲོད་པའི་གྲུབ་མཐའི་གླེ ང་བརྗོད་
རྣམས་སུ་ལུང་ཁུངས་ཀྱི ས་དབེན་པའི་གྲངས་འདྲེ ན་རྣམས་ལ་རང་ངོས་ནས་
བསམ་ཞིབ་ནན་ཏན་གྱིས་ཞལ་གསལ་དུ་བཏང་བ་དང་ཞུས་དག་བགྱིས་ཏེ་འདིར་
བཀོད་པ་ལགས་སོ། །གོང་གི་ཕྱག་དཔེ་རྣམས་སུ་རྒྱ་རིམ་པ་བདུན་གྱི་གྲངས་འདྲེན་
ཙམ་དང་། འགའ་ཞིག་ཐད་ཚིག་སྦྱོར་ཡང་གོ་མ་བདེ་འདུག་པས་གཞུང་གི་དཀྱུས་
སུ་མ་བཀོད་པས་དོན་དུ་ལྷག་ཆད་ནོར་བའི་སྐྱོན་གསུམ་དང་ལྡན་པས་ན་རང་སོར་
གཞག་རྒྱུ་ལེགས་བཤད་དུ་མ་མཐོང་། འོན་ཀྱང་འབྱུང་འགྱུར་ཉམས་ཞིབ་ཀྱི་སླད་
དུ་འདི་མཉམ་ལྷན་ཐབས་སུ་བཀོད་པ་དེར་གཟིགས་གནང་ཞུ།།
དང་པོ། ཚེག་བར་མི་འཁྲུགས་པ་ཚེག་གི་རྒྱུ། །
༈ ཚེག་གི་རྒྱ་སྟེ། ཚེག་ནི་ཚེག་བར་རམ་ཚེག་ཁྱིམ་མི་འཁྲུགས་པའི་ཆེད་དུ་བྲིས་
པའི་བར་ཚེག་དེ་ལ་ཟེར། འདི་ཉིད་ཀྱི་དགོས་པ་ནི་ཚེག་ཁྱིམ་སྔ་ཕྱི་མི་འཁྲུགས་པ་
ཁོ་ནའི་ཆེད་དུ་ཡིན། མིང་དང་བྱ་ཚིག །ཕྲད་དང་རྣམ་དབྱེ་སོགས་ཀྱི་ཚེག་བར་
གཅིག་ནི་ཉུང་མཐར་ཡིག་འབྲུ་གཉིས་དང་། མང་མཐར་དབྱངས་དང་མགོ་འདོགས་
ཀྱིས་བརྒྱན་པའི་ཡིག་འབྲུ་བདུན་ལས་གྲུབ་པ་ཡིན། དང་པོའི་དཔེར་བརྗོད་ནི་གང་
དང་ངའ་ལྟ་བུ་དང་། གཉིས་པའི་དཔེར་བརྗོད་ནི་བསྐྲུནད་དང་བསྒྲུབས་ལ་སོགས་
པའོ། །ཡིག་བཤད་དུ་འདི་ལ་སྲོག་གི་ཡི་གེ་ཞེས་བྱ་སྟེ། དེ་ཉིད་ལས།



480 བོད་ཀྱི་བརྡ་སྤྲོད་ནག་ཊཾ ཀཿ
སྲོག་དང་རྐྱེན་གྱི་ཡི་གེ་ཞེས་བྱ་བ་ལས་སྲོག་གི་ཡི་གེ་ནི་དབྱངས་བཞི་དང་
ཚེག་ཡིན་ཏེ། བོད་ཡིག་ཚེག་གིས་མ་བཅད་ན་ཚེག་ཁྱིམ་མི་འགྲུབ་ཅིང་།
ཚེག་ཁྱིམ་མེད་ན་སྔོན་རྗེས་རྣམས་འདྲེས་པར་འགྱུར་བས་བརྗོད་བྱ་སྟོན་
པའི་བྱ་བ་བྱེད་མི་ནུས་སོ། །དཔེར་ན་སྲོག་དང་ལྡན་ན་གཡོ་འགུལ་
སོགས་ཀྱི་བྱ་བ་བྱེད་ལ་མེད་ན་མི་ནུས་པ་བཞིན་ནོ།། ཞེས་གསུངས།།
གཉིས་པ། གཅོད་མཚམས་མི་འཁྲུགས་པ་ཤད་ཀྱི་རྒྱ།
༈ ཤད་ཀྱི་རྒྱ་སྟེ། ཤད་ནི་མིང་ལ་སོགས་པའི་གཅོད་མཚམས་མི་འཁྲུགས་པའི་ཆེད་
དུ་དགོས་པ་ཡིན། འདི་ལ་དབྱེ་ན་ཆིག་ཤད་དང་། ཉིས་ཤད། བཞི་ཤད། རིན་ཆེན་
སྤུངས་ཤད། དང་ཀྱོག །སྦྲུལ་ཤད། གཏེར་ཤད། བཅས་བདུན་ཡོད། ཡིག་བཤད་
ལྟར་ན་འདི་ལ་རྐྱེན་གྱི་ཡི་གེ་ཞེས་སོ། །འདི་དག་རེ་རེ་ནས་བཤད་ན།།
ཆིག་ཤད།
༈ ཆིག་ཤད་དང་ཕུར་ཤད་དོན་གཅིག་མིང་གི་རྣམ་གྲངས་ཡིན། འདི་ལ་གཞུང་
འགའ་ཞིག་ཏུ་ནག་ཤད་ཟེར། ཚིག་རིང་ཐུང་ལ་ལྟོས་མེད་ཀྱིས་མིང་བྱེ་བྲག་པ་རེ་
རེའི་མཐར་ཆིག་ཤད་རེ་འབྲི་དགོས། དཔེར་ན། ས། ཆུ། མེ། རླུང་། ཀ་བ།
བུམ་པ། མཁན་པོ། བླ་མ། ལེགས་བཤད་ལྗོན་དབང་། རྫོགས་ལྡན་གཞོན་ནུའི་
དགའ་སྟོན་དཔྱིད་ཀྱི་རྒྱལ་མོའི་གླུ་དབྱངས། མཁས་པའི་མགུལ་རྒྱན་མུ་ཏིག་ཕྲེང་
མཛེས། ལྟ་བུ་འོ། །འོན་ཀྱང་ས་ཆུ་མེ་རླུང་ལྟ་བུའི་མཉམ་སྦྱར་གྱི་ཚིག་སྦྱོར་ཞིག་
འབྲི་དགོས་ཚེ་ས་ཆུ་མེ་རླུང་རེ་རེའི་བར་མཚམས་སུ་ཆིག་ཤད་རེ་འབྲི་མི་དགོས་
པ་མཐོང་བ་བརྒྱུད་པའི་ཕྱག་ལེན་ནས་བྱུང་བ་ཡིན་ནོ།།



ཞུ་དག་བྱེད་སྟངས་སྐོར་བཤད་པ། 481
འོན་ཀྱང་ག་མཐར་ཆིག་ཤད་འབྲི་དགོས་སམ་མི་དགོས་ཤེ་ན། ངག་སྒྲོན་
ལྟར་ན་དགོས་ཤིང་། གཞུང་གཞན་ཕལ་ཆེ་བ་ལྟར་ན་མི་དགོས་པར་སེམས་སོ།།
འདི་གཉིས་ལས་གང་ཞིག་འཐད་པ་ཡིན་ནམ་ཟེར་ན། དབང་ཕྱུག་ལྟ་བུའི་ག་མཐར་
མིང་གཞན་མེད་ན་ཆིག་ཤད་མི་ཐོབ་ཅིང་། དབང་ཕྱུག་གི་མཐར་མིང་གཞན་རབ་
བརྟན་ལྟ་བུ་ཞིག་ཡོད་ཚེ་མཐའ་རྟེ ན་ག་ཡི་མཐར་ཆིག་ཤད་ཐོབ་པ་ཡིན་ནའང་།
ངག་དབང་གི་རྗེས་སུ་རབ་བརྟན་ཡོད་པ་ལྟ་བུའི་འབྲི་ཚུལ་བཀོལ་རྒྱུ་མིན། དཔེར་ན།
ངག་དབང་གི་རྗེས་སུ་རབ་བརྟན་འབྲི་དགོས་ཚེ་འདི་ལྟར་བྲི་བར་བྱ་སྟེ། ངག་དབང་།
རབ་བརྟན་ལྟ་བུའོ། །འོན་ཀྱང་དབང་ཕྱག་གི་རྗེས་སུ་རབ་བརྟན་འབྲི་དགོས་ཚེ་
དེ་ལས་ལྡོ ག་སྟེ ་འདི་ལྟར་བྲི་བར་བྱ་སྟེ། དབང་ཕྱུག །རབ་བརྟན་ལྟ་བུའོ།།
འདི་ནི་ག་མཐར་ཆིག་ཤད་ཐོབ་པ་ཙམ་མིན་པར་ཕྱི་རྐང་ཅན་གྱི་ཡི་གེ་ཀ་དང་ཤ་
མཐར་ཡང་རིགས་འགྲེ་གཏོང་དགོས་པ་ཡིན། འདི་ལྟར་ཡིན་པ་ཛེ་སྨད་རིན་པོ་
ཆེའི་ཡི་གེའི་སྡོམ་སོགས་ན་ཡང་གསལ་ལོ། །ལྷག་པར་དེང་སང་ཀམ་པུའི་ཊར་
ནང་དབང་ཕྱུག་གི་རྗེས་སུ་རབ་བརྟན་འབྲི་སྐབས་འདི་ལྟར་མ་བྲིས་ན་དབང་ཕྱུག་གི་
ག་དང་། རབ་བརྟན་གྱི་ར་གཉིས་སྟོང་ཆ་མེད་པར་མཉམ་དུ་འཁོད་པའི་ཉེན་ཁ་ཡོད།
རང་གི་བསམ་ངོ་ལ་ལྟོས་ཏེ་ཞུས་ན་ཕྱི་རྐང་ཅན་གྱི་ཡི་གེ་ནི་ཀ་ག་ཤ་མཐའ་ཅན་གྱི་
རྐྱང་པའི་ཡི་གེ་ཙམ་དུ་མ་ཟད་རྐ་དང་རྒ་ལྟ་བུའི་མགོ་ཅན་དང་ར་སྟ་མི་ཉུང་བ་ཞིག་
ཀྱང་ཡི་གེའི་མཐར་ཡོད་ཚེ་ཕྱི་རྐང་ཅན་གྱི་ཡི་གེ་ལྟ་བུའི་ཤད་རེ་འབྲི་དགོས་པར་
སེམས་སོ། །དཔེར་ན། ཁྲ །གྲི། བྲོ །ལྟ་བུའོ། །ངག་དབང་གི་རྗེས་སུ་ཤད་ཀྱི་
སྔོན་དེ ར་ཚེག་འབྲི་དགོས་པ་ཐུགས་མ་བསྙེལ་བ་གནང་དགོས།།
ཚེ་ཏན་ཞབས་དྲུང་གིས། ཤད་དང་མི་འདྲེས་ཞེས་པའི་དོན་ནི། ངའི་རྐང་བ་ཤད་
དང་འདྲེས་ན་དངུལ་ཆུ་ཡབ་སྲས་ཀྱི་གསུང་ལྟར་པ་ཡིག་ཏུ་ནོར་དོགས་ཡོད་ཟེར་བ་



482 བོད་ཀྱི་བརྡ་སྤྲོད་ནག་ཊཾ ཀ
ལས་གཞན་སྨྲ་རྒྱུ་མེད་ལ། དེ་ལྟ་ན། འ་ཡིག་གི་རྐང་བ་ཤད་དང་འདྲེས་ན་ལ་ཡིག་ཏུ་
ནོར་དོགས་ཡོད་པས་འ་མཐར་ཤད་གོང་བར་ཚེག་མི་འབྲི་བའི་རྒྱུ་མཚན་ཅི་ལ་ཐུག།
མི་འདྲེས་པ་ཙམ་གྱི་ཆེད་ཡིན་པར་སྨྲ་ན། ཇ་ཛ་འ་ར་བཞི་བོའི་རྐང་བ་ང་ཡིག་གི་
རྐང་བ་དང་འབྲི་ཚུལ་མཚུངས་པས་དེ་དག་ལའང་ཤད་གོང་ཚེག་འབྲི་དགོས་པར་
འགྱུར་རོ། །དེང་སང་འགོས་ཀྱི་ལུགས་སུ་རློ མ་སྟེ་གསར་བུ་བ་འགའ་ཞིག་གིས་
ཤད་ཡོད་ཚད་ཀྱི་གོང་དུ་ཚེག་འབྲི་བའི་ལུགས་ངན་ཞིག་དར་བཞིན་འདུག་ན་དེ་དག་
སྤང་བར་བྱ། དཔེར་ན། ས་། ཆུ་། མེ་། རླུང་། ལྟ་བུའོ། །འདི་བར་ཆིག་ཤད་
གང་དུ་འབྲི་དགོས་པའི་མཆན་མདོར་བསྡུས་ཤིག་ཡིན་ནོ།།
ཉིས་ཤད།
༈ ཉིས་ཤད་ལ་དཀར་ཤད་ཀྱང་ཟེར། ཉིས་ཤད་གང་དུ་འབྲི་ཐད་ཅུང་ཟད་བཤད་ན།
དེ་ཡང་ལྷན་ཐབས་རྩ་བ་རྣམས་སུ་གསལ་བ་ལྟར། ཚིགས་བཅད་ཀྱི་རྐང་པ་རེ་རེའི་
རྗེས་སུ་དང་། ཚིགས་བཅད་ཀྱི་རྐང་པ་མིན་ཡང་རྫོགས་ཚིག་མཐའ་ཅན་ཡིན་ན་
ཉིས་ཤད་ངེས་པར་འབྲི་དགོས། དེ་ཡང་། འདི་ནི་སེང་གེ་འོ། །ལྟ་བུ་རྫོགས་ཚིག་
མཐའ་ཅན་ལ་ཉིས་ཤད་དང་། མཁས་པ་སློབ་པའི་དུས་ན་སྡུག །བདེ་བར་སྡོད་ལ་
མཁས་མི་སྲིད། །བདེ་བ་ཆུང་ལ་ཆགས་པ་དེས། །ཆེན་པོའི་བདེ་བ་འཐོབ་མི་སྲིད།།
ཅེས་པ་ལྟ་བུ་ནི་ཚིགས་བཅད་མཐའ་ཅན་ཉིས་ཤད་ཀྱི་དཔེར་བརྗོད་ཡིན་ནོ།།
འོན་ཀྱང་འདི ར་གསལ་བཞིན་ཚིགས་བཅད་ག་མཐར་ཆིག་ཤད་འབྲི་དགོས། དེ་
ཡང་རྐང་པ་ཕྱི་མའི་ཐོག་མར་འབྲི་དགོས། དེ་བཞིན་ཕྱི་རྐང་ཅན་གྱི་ཡི་གེ་ཐམས་
ཅད་ལ་རིགས་བསྒྲེ་དགོས།།



ཞུ་དག་བྱེད་སྟངས་སྐོར་བཤད་པ། 483
སྔ་མོའི་གསུང་རབ་ཀྱི་ལྡེབ་མ་རྣམས་གཡས་ནས་གཡོན་དུ་རིང་ཡང་སྟེང་ནས་
འོག་ཐུང་བ་ཡིན་པས་ཡིག་ཕྲེང་འགའ་ཞིག་ལས་མེད། དེ ར་བརྟེན་ཡིག་འབེབས་
མེད་ཀྱང་ཀློག་དུས་དཀའ་ཚེགས་མེད། འོན་ཀྱང་དེང་གི་དེབ་རྣམས་གཡས་ནས་
གཡོན་དུ་ཐུང་ཡང་སྟེ ང་ནས་འོག་ཏུ་རིང་པོ་ཡོད་པས་ཡིག་ཕྲེང་མང་པོ་ཡོད།
དེར་བརྟེན་ཉུང་མཐར་ཤོག་ངོས་རེ ར་ཡིག་འབེབས་རེ་མ་བཞག་ན་ཀློ ག་པ་པོར་
དཀའ་ཚེགས་འོང་བ་ཡིན། སྤྱིར་བཏང་ཡིག་འབེབས་ཀྱི་གོ་དོན་ནི་དོན་ཚན་གསར་
པ་ཞིག་འགོ་བཙུགས་པ་ལྟ་བུ་ཡིན་ཡང་ཀློ ག་བདེ་བའི་ཁྱད་ལ་དགོངས་ཏེ་དེ བ་
གཟུགས་རྣམས་སུ་དོན་ཚན་གསར་པ་མིན་ཡང་འོལ་ཚོད་ཀྱིས་ཤོག་ངོས་རེར་ཡིག་
འབེབས་རེ་འཇོག་ཐུབ་ན་དགེ་མཚན་དུ་མངོན།།
དེ ་སྔ་གསུང་རབ་རྣམས་སུ་ཡིག་འབེབས་ཀྱི་མཐར་ཉིས་ཤད་འབྲི་སྲོལ་མི་
འདུག་ཀྱང་ད་ལམ་གྱི་དེ བ་འདི ར་ཡིག་འབེབས་ཡོད་དོ་ཅོག་གི་མཐར་སླར་བསྡུ་
བཞིན་དུ་ཉིས་ཤད་བྲིས་ཡོད་ན། ད་ནས་བཟུང་། འདི་ཉིད་གཞན་གྱིས་ཕྱག་བསྟར་
གནང་ཐུབ་ན་དགེ་མཚན་ཡོད་པར་སེམས།།
བྱེ་བྲག་ཚིགས་བཅད་ཀྱི་རྐང་མཐར་ཉིས་ཤད་འབྲི་དགོས་པ་དེ ་མཁས་བླུན་
ཀུན་ལ་རླུང་ལྟར་གྲགས་ཀྱང་འགའ་ཞིག་གིས། ཚིགས་བཅད་ཀྱི་རྐང་པ་བཞི་པ་ཁོ་
ནར་ཉིས་ཤད་ལས་རྐང་པ་དང་པོ་གསུམ་ལ་ཆིག་ཤད་ཀྱིས་ཆོག་པར་བྱས་པ་དང་།
ཡང་འགའ་ཞིག་གིས་ཚིགས་བཅད་ཐ་མའི་རྐང་པ་ཐ་མ་ལས་གཞན་པའི་ཚིགས་
བཅད་གོང་མའི་ཚིགས་རྐང་ཚང་མར་ཆིག་ཤད་ཀྱི ས་ཆོག་པར་བྱས་པ་དང་།
ཡང་འགའ་ཞིག་གིས། ཚིགས་བཅད་ཀྱི་རྐང་པ་ཚང་མར་ཆིག་ཤད་ཀྱིས་ཆོག་པར་
བྱས་པ་རྣམས་ནི་ཤད་ཀྱི་རྒྱ་ལས་བརྒལ་བའི་མཚན་གཞི་ཡོན་ནོ།།



484 བོད་ཀྱི་བརྡ་སྤྲོད་ནག་ཊིཀ
ཡང་འགའ་ཞིག་གིས་ཚིགས་བཅད་འབྲི་སྐབས་ཚིགས་རྐང་རེ་རེའི་སྔ་གཞུག་
ཏུ་ཤད་རེ་འབྲི་བའི་སྲོལ་ཞིག་ཀྱང་འདུག་ན་འོས་མིན་རང་གིས་མནོ་བསམ་གཏོང་
དགོས་པར་སེམས་སོ། །སློབ་དཔོན་འགོས་པདྨ་རྒྱལ་མཚན་མཆོག་ནས་རང་གི་
བརྩམས་ཆོས་ཞ་རྣམ་གཉིས་ཀྱི་སུམ་རྟགས་འགྲེལ་པའི་གླེ ང་བརྗོད་ཆེན་མོ་འཛམ་
གླི ང་རྒྱན་གཅིག་ཏུ་ཤད་ཀྱི་གོང་དུ་ཚེག་རེ་འབྲི་དགོས་པ་དང་། དེ་བཞིན་སླར་
བསྡུ ར་ཤད་གཅིག་མ་གཏོགས་འབྲི་རྒྱུ་མེད་པའི་དགོངས་འཆར་གནང་ཡོད།།
གླེ ང་བརྗོད་ཆེན་མོ་དེ་ཉིད་སློབ་དཔོན་འགོས་རང་ཉིད་དགོངས་པ་མ་རྫོགས་
གོང་ནས་དཔར་དུ་བསྐྲུན་ཡོད། དེ་རྗེས་རྒན་གྱི་སློབ་མ་འཇམ་དཔལ་རབ་བརྟན་ཞུ་
བ་ནས་འཛམ་གླིང་རྒྱན་གཅིག་དེ་ཉིད་ལོགས་སུ་དཔར་དུ་བསྐྲུན་ཡོད། དེ་ཡི་དབུར་
རྒན་གྱི་སློབ་མ་ཀརྨ་གོང་བདེ་ཞུ་བ་ནས་རྒན་གྱི་རྣམ་ཐར་ཞིག་ཀྱང་བརྩམས་ཡོད།
དེ་གཉིས་ཀར་ཤད་མཐའ་དག་གི་གོང་དུ་ཚེག་རེ་བྲིས་པ་ཤ་སྟག་སྣང་། དེ་བཞིན་
སླར་བསྡུ་ལའང་ཆིག་ཤད་ཁོ་ནར་སྣང་། དེ་ལ་བསམ་གཞིགས་ཤིག་བྱ་རྒྱུར།
ཤད་གོང་ཚེག་རེ་བྲི་རྒྱུ་དེ་བཞིན་རྒན་གྱི་དགོངས་པ་ཡིན་མིན་ལ་རྟོག་དཔྱོད་བྱས་
པ་ན་འདི་ལྟར་བརྙེ ས་ཏེ། རང་རེའི་བསྟན་བཅོས་སུ་བསྟན་བཅོས་ཀྱི་དགོངས་
པ་ཡིན་ལ་བསྟན་བཅོས་མཁན་གྱི་དགོངས་པ་མིན་པ། བསྟན་བཅོས་མཁན་གྱི་
དགོངས་པ་ཡིན་ལ་བསྟན་བཅོས་ཀྱི་དགོངས་པ་མིན་པ་ཡོད་པ་དེ་འདྲ་གསུང་སྲོལ་
ཡོད་པ་བཞིན་འདིར་ཡང་འདི་ལྟར་བཀྲལ་དགོས་པར་སྣང་སྟེ། ཤད་གོང་ཚེག་རེ་
འབྲི་བ་འཛམ་གླིང་རྒྱན་གཅིག་བསྟན་བཅོས་ཀྱི་དགོངས་པ་ཡིན་ཡང་བསྟན་བཅོས་
མཁན་གྱི་དགོངས་པ་མིན། བསྟན་བཅོས་ཀྱི་དགོངས་པ་ཡིན་ཏེ་བསྟན་བཅོས་སུ་
དངོས་སུ་གསལ་བའི་ཕྱིར། འོན་ཀྱང་བསྟན་བཅོས་མཁན་གྱི་དགོངས་པ་མིན་ཏེ་
སློབ་དཔོན་རང་ཉིད་མ་གཤེགས་གོང་གི་བརྩམས་ཆོས་དཔར་དུ་བསྐྲུན་པ་དང་ཞུས་



ཞུ་དག་བྱེད་སྟངས་སྐོར་བཤད་པ། 485
དག་བགྱིས་པའི་གསུང་རབ་གང་གི་ནང་དུའང་ཤད་གོང་ཚེག་བྲིས་མེད་པས་སོ།།
སློབ་དཔོན་རང་ཉིད་ཀྱི་བརྩམས་ཆོས་མཐའ་མ་དཔར་དུ་བསྐྲུན་པ་དེ་ནི་འདུལ་བའི་
གླེང་འབུམ་གྱི་གླེང་བརྗོད་དེ་ཡིན་ལ། དེར་ཤད་གོང་ཚེག་མེད་ཅིང་། སློབ་དཔོན་
རང་ཉིད་ཀྱི་བརྩམས་ཆོས་མཐའ་མ་གྲུབ་ཀྱང་དཔར་དུ་མ་འཁོད་པ་དེ་ནི་གྲངས་ཀྱི་
མངོན་བརྗོད་གཞུང་ཀུན་བསྡུས་པའི་མེ་ལོང་གི་འགྲེལ་པ་མཁས་པའི་གཞུང་བརྒྱའི་
མདུད་འགྲོལ་ཞེས་བྱ་བ་བཞུགས་སོ།།
ཞེས་པའི་གླེང་བརྗོད་མ་བརྩིས་པའི ཤོག་ངོས་གོ་གཉིས་ཀྱི་བདག་ཉིད་ཅན་དེ་
ཉིད་ཡིན། དེར་ཡང་ཤད་གོང་ཚེག་དང་སླར་བསྡུར་ཆིག་ཤད་བྲིས་མི་འདུག་གོ།
འོན་ཀྱང་ཕྱིས་སུ་རྒན་གྱི་སློབ་མ་ཁོང་རྣམས་ནས་རྒན་གྱི་གསུང་ལ་གཙིགས་ཆེར་
བཟུང་སྟེ་འདི་ལྟར་བགྱིས་པ་ལ་ནེམ་ནུར་མ་མཆིས། འོན་ཀྱང་གཏམ་བཤད་འདི་
ཉིད་ཁྲིམས་ཀྱི་ཐ་སྙད་བེད་སྤྱོད་བྱས་ཏེ་བཤད་པ་ཡིན་ན། རྒན་གྱིས་འདི་ལྟར་
གསུངས་པ་ནི་གྲོས་གཞི་མ་གཏོགས་གྲོས་ཆོད་མིན། རྗེས་འཇུག་སློབ་མ་ཁོང་རྣམས་
ནས་གྲོས་གཞིར་གྲོས་ཆོད་དུ་བསམས་ཏེ་འདི་ལྟར་ལག་ལེན་བསྟར་བར་སྣང་།
ཡང་རྒན་གྱིས་འདི་ལྟར་དུ་གསུངས་པ་ནི་དགོངས་འཆར་ཙམ་ཡིན་གྱི་འཕྲལ་དུ་
ལག་ལེན་གྱི་ཆེད་དུའང་མིན། གལ་ཏེ་ཡིན་ན་རང་གི་བརྩམས་ཆོས་སུ་དངོས་སུ་
བཀོལ་དགོས་པའི་ཕྱིར། གང་དགོངས་འཆར་ཡིན་པ་དེ་དག་ནི་མཁས་མང་དབུས་
སུ་བགྲོ་གླེང་བགྱིས་ཏེ་གཏན་འབེབས་རྗེས་ལག་ལེན་བསྟར་རྒྱུ་མ་གཏོགས་རང་གར་
བྱས་ན་ག་ལ་འགྲིགས། ཆེས་སྔ་མོའི་དུས་སུ་གཏན་འབེབས་འདི་རིགས་ལ་བཀས་
བཅད་ཟེ ར་བ་ཡིན།།



486 བོད་ཀྱི་བརྡ་སྤྲོད་ནག་ཊིཀ
བཞི་ཤད། །
༈ གོང་དུ་བཤད་པ་བཞིན་བམ་པོའམ་ལེའུའི་རྫོགས་མཚམས་ལྟ་བུར་གལ་ཏེ་མཐའ་
རྟེན་ག་སོགས་ཕྱི་རྐང་ཅན་གྱི་ཡི་གེ་གང་རུང་གིས་གཅོད་ཀྱི་མི་འདུག་ན་བཞི་ཤད་
འབྲི་དགོས། དཔེར་ན། མཁས་མཆོག་སི་ཏུ་པཎ་ཆེན་དང་ཐམས་ཅད་མཁྱེན་པ་
དྷརྨ་བྷདྲ་དཔལ་བཟང་པོའི་བཞེད་པ་དང་མཐུན་པར་དབྱངས་ཅན་གྲུབ་པའི་རྡོ་རྗེས་
སྤེལ་བའོ། །ལྟ་བུའོ།། །།
རིན་ཆེན་སྤུངས་ཤད།
༈ ཐིག་མགོར་ཡི་གེ་གཅིག་ལུས་ཚེ་རིན་ཆེན་སྤུངས་ཤད་འབྲི་སྲོལ་ཡོད། སློབ་
དཔོན་འགོས་པདྨ་རྒྱལ་མཚན་མཆོག་ནས་བོད་ཀྱི་བརྡ་སྤྲོད་ཐོག་ལོ་མང་འཆད་ཉན་
ཉམས་ཞིབ་གནང་སྟེ་རིན་ཆེན་སྤུངས་ཤད་ཐད་དེ་སྔོན་མཁས་པར་གྲགས་པ་ཀུན་
ཀྱིས་ཞལ་ནས་མ་ཐོན་པ་ཞིག་གསུངས་ཡོད་ཅིང་། འདི་ནི་བདག་གི་བསམ་ཚུལ་
ལྟར་ན་བཤད་པ་གསར་པ་ཙམ་མིན་པར་ལེགས་བཤད་འཁྲུལ་མེད་ཅིག་ཏུ་ཁུམས།
དེ་ཡང་གང་གིས་མཛད་པའི་གླུ ང་བརྗོད་ཆེན་མོ་འཛམ་གླི ང་རྒྱན་གཅིག་ལས།
རྒྱ་རིམ་པ་བདུ ན་ནང་གཅོད་མཚམས་མི་འཆོལ་བ་ཤད་ཀྱི་རྒྱ་ཞེས་
པའི་ཤད་སྐོར་འདི་གལ་ཆེ་བ་ཡིན། རིན་ཆེན་སྤུངས་ཤད་འདི་དོན་
དུ་འབོད་པའི ་ཤད་ཡི ན་ཡང་མ་གོ་བར་འདི་ལྟ ར་བཤད་པ་ཡིན་ཏེ།
དབུ་ཅན་སྐབས་ཐིག་མགོའམ་ཡིག་ཕྲེང་མགོར་གཅོད་མཚམས་བྱུང་
ན་ཡི་གེ་གཅིག་གམ་ཚེག་གཅིག་བྱུང་དུས་ཕུར་ཤད་ཚབ་ལ་རིན་ཆེན་



ཞུ་དག་བྱེད་སྟངས་སྐོར་བཤད་པ། 487
སྤུངས་ཤད་དགོས་ཟེར་ནས་དེང་སང་འབྲི་སྲོལ་ཡོད་ཀྱང་བྲིས་མ་དང་
པར་མ་ཁ་ཤས་ནང་བྲིས། ཁ་ཤས་ནང་བྲིས་མེད་པ་སོགས་མགོ་རྙོ ག་
ཆེ་བས་ཁོ་བོས་རིན་ཆེན་སྤུངས་ཤད་མི་འདོད་པ་དང་མི་འབྲི་བ་ཡིན།
གང་ལགས་ཟེར་ན། ཐིག་མགོར་ཡི་གེ་གཅིག་མ་གཏོགས་མེད་པ་ཤེས་
ཆེད་ཡིན་ཟེར་བ་ལྟར་ན། ཐིག་མཇུག་གམ་ཡིག་ཕྲེང་གི་མཇུག་ལ་ཡང་
གཅོད་མཚམས་རྗེས་ལ་ཡི་གེ་གཅིག་གམ་ཚིག་གཅིག་ལས་མེད་པ་འོང་
བ་ཡོད་པས་དེར་ཡང་ཡི་གེའམ་ཚིག་གཅིག་མ་གཏོགས་ཤད་ཀྱི་རྗེས་ལ་
མེད་པ་ཤེས་ཆེད་རིན་ཆེན་སྤུངས་ཤད་འབྲི་དགོས་པར་ཐལ་བ་ཡོད་པས།
རིན་ཆེན་སྤུངས་ཤད་མེད་ན་ལེགས། དེ་ལྟར་དབུ་ཆུང་ལ་ཡང་ཡིག་ཕྲེང་
གི་མགོ་མཇུག་རྣམས་སུ་གཅོད་མཚམས་སུ་ཡི་གེ་གཅིག་ལས་མེད་པ་
ཤེས་ཆེད་ཤད་བྱེ་བྲག་པ་ཞིག་དགོས་པར་ཐལ་ལོ།།
དེ ས་ན་འབོད་ཤད། ལྷ༑ འདི ར་བྱོན་ལྟ་བུར་གོ་ནོར་བྱུང་ནས་ཕུར་་
ཤད་ཚབ་ལ་འབྲི་བ་ནོར་བ་རྒྱུན་འབྱམས་པའོ། །འབོད་ཤད་༑ འདི་
རྒྱལ་བ་དགེ་འདུན་གྲུབ་ཀྱི་འདུལ་བའི་གླེང་འབུམ་དུ། ལྷ༑ རྒྱལ་པོ་
ཞེས་སོགས་འབོད་སྒྲ་གང་ཡིན་ལ་འདུག་ཅིང་གཞན་ལ་ཡང་ཡོད་པ་འདྲ་
བས་ཤད་འདི་རང་རེའི་བོད་ཀྱི་སྐད་ལ་ཡོད་བཞིན་དུ་བཏང་སྙོམས་སུ་
བཞག་པ་མི་ལེགས་པ་དང་། དབྱིན་ཇིའི་སྐད་སོགས་ལ་ཡང་འབོད་པ་
ལ་ཤད་ལོགས་སུ་འདུག་པས་ཕྱིན་ཆད་ཚིགས་བཅད་ཚིག་ལྷུག་གང་ཡིན་
ཡང་འབོད་སྒྲ་ལ་ངེས་པར་བྲིས་ན་ལེགས་པ་ཡིན་ཡང་དེང་སང་ཕལ་ཆེར་
མི་བྲི་བ་དང་།༨



488 བོད་ཀྱི་བརྡ་སྤྲོད་ནག་ཊིཀ
ཞེས་གསུང་ངོ༌། །གླང་རི་བ་ཐུབ་བསྟན་སྦྱིན་པ་ལགས་ནས་རིན་ཆེན་སྤུངས་ཤད་
འདི་ཉིད་ཚིག་སྒྲུབ་གསལ་བྱེད་ཀྱི་རྟགས་སུ་ངོས་འཛིན་གནང་སྟེ་རང་གི་བརྩམས་
ཆོས་སྨྲ་སྒོའི་ལྡེ་མིག་ཏུ་དངོས་སུ་བཀོལ་བ་གནང་ཡོད། འོན་ཀྱང་རྫོགས་ཚིག་
མཐའ་ཅན་སྐབས་སུ་ཉིས་ཤད་ལས་ཚིག་སྒྲུབ་རྫོགས་ནའང་རིན་ཆེན་སྤུང་ཤད་
བཀོལ་བ་གནང་མེད། །
དང་ཀྱོག
༈ འདི་ནི་༅། །དང་ཀྱོག་གོ །དང་ཀྱོག་ནི་རྒྱབ་མདུན་མི་འཁྲུགས་པ་ཁོ་ནའི་
ཆེ ད་དུ་འབྲི་བ་སྟེ་དང་ཀྱོག་གང་དུ་ཡོད་པ་དེ་མདུན་ངོས་དང་གང་དུ་དང་ཀྱོག་
མེད་པ་དེ་ཉིད་རྒྱབ་ངོས་དེ་ཡིན་པ་ཤེས་ཕྱིར་འབྲི་བ་ཡིན། འདི་ནི་དཔེ་ཆའི་ལྡེ བ་
མའི་དབང་དུ་བྱས་པ་ཡིན་གྱི། དེབ་གཟུགས་ཀྱི་དབང་དུ་བྱས་ན་ནི་འདི་ལྟར་འབྲི་
བ་ལ་དགོས་པ་ཡེ་ནས་མ་མཆིས་སོ།།
སྦྲུལ་ཤད།
༈ གཞུང་ལུགས་ལྟར་ན་ལེ་ཚན་གཉིས་ཀྱི་བར་མཚམས་སུ་འབྲི་སྲོལ་མཆིས།
དེ་བཞིན་རྩ་བའི་ཚིགས་བཅད་ནང་ས་བཅད་གཉིས་ཚིགས་རྐང་གཅིག་ཏུ་འབྲི་དགོས་
ཚེ་དེ་དག་གི་བར་དུ་དང་། ཚིགས་རྐང་ལོགས་སུ་འབྲི་དགོས་ཚེ་ཚིགས་རྐང་སྔ་
ཕྱིའི་ཤད་གཉིས་ཀྱི་བར་དུ་འབྲི་བ་ཡིན། དཔེར་ན། ༈ །མི་དགེ་ལ་ནི་མ་འདྲེས་
དང༌། །ལྟ་དང་ལྡན་ལའང་ཉི་ཤུ་འབྱུང་། ༈ །ཉོན་མོངས་བཞི་དང་ཁྲོ་སོགས་དང༌།།



ཞུ་དག་བྱེད་སྟངས་སྐོར་བཤད་པ། 489
འགྱོད་པ་དང་ནི་ཉི་ཤུ་གཅིག ༈ །བསྒྲིབས་ལ་བཅོ་བརྒྱད་ལྷལུང་མ་བསྟན།།
གཞན་ལ་བཅུ་གཉིས་དག་ཏུ་འདོད། །གཉིད་ནི་ཀུན་ལ་མི་འགལ་ཕྱིར། །གང་ལ་
ཡོད་པ་དེ་བསྣན་ནོ། ༈ །དེ་ལས་་་ ཞེས་པ་ལྟ་བུ་འོ།།
དེང་ཡིག་མགོ་ཤིན་ཏུ་བསྡུས་པའི་ཚུལ་དུའང་འདི་ཉིད་འབྲི་བ་ཡིན་པས་ཕྱག་
ལེན་དུ་མི་རུང་བ་མིན་ཏེ་ཡོངས་ཁྱབ་ཏུ་གྲགས་ཟིན་པ་དང་། དེ་སྔ་སུས་ཀྱང་དགག་
པ་བྱས་པ་མ་མཐོང་ངོ་།།
གསུམ་པ། དོན་ཚན་མི་འཁྲུགས་པ་ལེའུའི་རྒྱ།
༈ དོན་ཚན་མི་འཁྲུགས་པ་ལེའུའི་རྒྱ་ཞེས་པ་ནི་སརྒ་དང་རབ་བྱེད་གནས་ལ་སོགས་
པ་རེ་རེའི་མཚམས་སུ་བཞི་ཤད་འབྲི་དགོས་ཤིང་། བཞི་ཤད་འདི་ཡིས་ལེའུ་དང་
རབ་བྱེད་སྔ་ཕྱི་དབྱེ་བ་ཕྱེས་པ་ཙམ་ལས་གཞུང་ཚད་དེ་གཞུང་གི་ཆེ་ཆུང་མཚོན་
མི་ནུས། བྱང་ཆུབ་སེམས་དཔའི་ས་ཡི་གནས་དང་པོ་བྱང་ཆུབ་སེམས་དཔའི་སའི་ .
གཞིའི་རྣལ་འབྱོར་གྱི་གནས་ནི་བམ་པོ་བཅུ་དྲུག་དང་ལེའུ་བཅོ་བརྒྱད་ཀྱི་བདག་
ཉིད་ཡིན། འདི་ཡི་གོ་དོན་ནི་བམ་གྲངས་ཀྱི་དབང་དུ་བྱས་ན་བམ་པོ་བཅུ་དྲུག་དང་།
ལེའུའི་དབང་དུ་བྱས་ན་ལེའུ་བཅོ་བརྒྱད་ཡོད། དེ་ཡང་བམ་པོ་གཞུང་གི་མགོར་དང་
ལེའུ་གཞུང་གི་ལེ་ཚན་རྫོགས་མཚམས་སུ་ཡོད་པ་བྱང་ས་ན་ཤིན་ཏུ་གསལ་ལོ།།
བཞི་པ། གཞུང་ཚད་རྟོགས་པ་བམ་པོའི་རྒྱ།
༈ གཞུང་ཚད་རྟོགས་པ་བམ་པོའི་རྒྱ་ནི་ལེའུ་དང་མི་འདྲ་བར་བམ་པོའི་གྲངས་ལས་
གཞུང་གི་ཆེ་ཆུང་རྟོགས་ཐུབ། བམ་པོ་ཞེས་པ་ནི་གཞུང་གི་དུམ་བུ་གང་གི་ཚད་
ནི་ཤོ་ལོ་ཀ་སུམ་བརྒྱ་ཅན་ཞིག་ལ་ཟེར་རོ། །དེས་ན་བམ་པོ་གཅིག་ཅན་གྱི་གཞུང་



490 བོད་ཀྱི་བརྡ་སྤྲོད་ནག་ཊཾ ཀཿ
ཞིག་ལ་ཤོ་ལོ་ཀ་སུམ་བརྒྱ་དང་གཉིས་ཅན་གྱི་གཞུང་ཞིག་ལ་ཤོ་ལོ་ཀ་དྲུག་བརྒྱ་
ཡོད་ཅིང་། གལ་ཏེ་ཚིག་ལྷུ ག་ཡིན་ན་ཤོ་ལོ་ཀ་རེ ར་རྐང་པ་བཞི་རེ་ཡོད་པ་དང་།
རྐང་པ་རེར་ཚིག་འབྲུ་བདུན་རེ་བརྩིས་པས་ན་ཚིག་འབྲུ་ཉེར་བརྒྱད་དགོས་ཤིང་།
ཤོ་ལོ་ཀ་སུམ་བརྒྱར་ཚིག་འབྲུ་བརྒྱད་སྟོང་བཞི་བརྒྱ་དགོས་པས་ན་བམ་པོ་གཅིག་
ལ་ཚིག་འབྲུ་བརྒྱད་སྟོང་བཞི་བརྒྱ་ཡོད་དོ། །བམ་པོ་རེ་རེའི་རྫོགས་མཚམས་སུ་
ཡང་བཞི་ཤད་འབྲི་བ་ཡིན།།
ལྔ་པ། བམ་པོ་མི་འཁྲུགས་པ་བམ་གྲངས་ཀྱི་རྒྱ།
༈ བམ་པོ་སྔ་ཕྱི་གཉིས་ཀྱི་བར་དུ་ཡང་བཞི་ཤད་འབྲི་དགོས། གལ་ཏེ་བམ་པོ་སྔ་མ་
དེ་ལྔ་པ་ཡིན་ན་ཕྱི་མ་དེ ར་བམ་པོ་དྲུག་པའོ།། །།ཞེས་འབྲི་དགོས་སོ། །བམ་གྲངས་
ཀྱིས་ཀྱང་གཞུང་ཚད་རྟོགས་ཏེ་བམ་པོ་དྲུག་ཅན་གྱི་གཞུང་ནི་ཤོ་ལོ་ཀ་ཆིག་སྟོང་
བརྒྱད་བརྒྱ་སྟེ་ཚིག་འབྲུ་ལྔ་ཁྲི་སྟོང་མེད་བཞི་བརྒྱའི་བདག་ཉིད་ཅན་ཞིག་ཡིན་ནོ།།
དྲུག་པ། མཐའ་མི་འཆོལ་བ་སྣེ་ཐིག་གི་རྒྱ།
༈ མཐའ་མི་འཆོལ་བ་སྣེ་ཐིག་གི་རྒྱ་ནི་གསུང་རབ་བཞུགས་ཡུལ་ར་བའི་གཞལ་
ཡས་ཁང་དེ་ལ་ཟེར། འདི་ཡི་དགོས་པ་ནི་གསུང་རབ་གང་ཞིག་གོང་འོག་དང་གཡས་
གཡོན་གྱི་རྒྱ་ལས་མི་འཆོལ་བར་ཚར་དུ་དངར་བར་འོང་བར་དམིགས་པ་དང་།
དེ་དང་ཆབས་ཅིག་གསུང་རབ་རྣམས་ནི་ཆོས་དཀོན་མཆོག་གི་རྟེན་ཡིན་པས་ན་དེ་
དག་ལ་རྩ་ཆེར་དགོངས་ནས་གཞལ་ཡས་ཁང་དུ་བཞུགས་སུ་གསོལ་བའི་རྣམ་པས་
ཚོགས་གསོག་སྒྲིབ་སྦྱོང་ནར་མར་འོང་བའི་ཕན་ཡོན་རྔོ་ཐོགས་པར་ཡོད་པའི་ཡིད་
ཆེས་ཀྱང་བྱེད་པ་ཡིན་ནོ།།



ཞུ་དག་བྱེད་སྟངས་སྐོར་བཤད་པ། 491
གོང་དུ་ཞུས་པ་བཞིན་གསུང་རབ་དེབ་གཟུགས་སུ་དཔར་སྐྲུན་གནང་སྐབས་
རྒྱ་རིམ་པ་བདུན་གྱི་ནང་ནས་མཐའ་མི་འཆོལ་བ་སྣེ་ཐིག་གི་རྒྱ་བཀོལ་བའི་དེ བ་
གཟུགས་དཔར་སྐྲུན་ཞུས་པ་དཔེ་མཚོན་ཞུ་རྒྱུ་ཙམ་མ་གཏོགས་ཡོངས་གྲགས་
དཔར་སྐྲུན་གྱི་ལག་ལེན་དུ་དགོས་མཁོ་ཡོད་སྐོར་དེ་སྔ་རེ་ཟུང་ནས་ལམ་སྟོན་
དཔེ་མཚོན་དང་འགྲེལ་བཤད་ཞུས་པ་བྱུང་འདུག་ཀྱང་ཁོང་ལ་ཉན་འཇོག་གནང་
མེད་པའི་དངོས་ཡོད་ལོ་རྒྱུས་བྱུང་ཡོད། གསུང་རབ་དཔར་སྐྲུན་ཞུ་སྐབས་རྒྱ་
རིམ་པ་བདུན་གྱིས་བཅིངས་དགོས་པ་དེ་ལ་གོང་རིམ་ནས་བཀའ་འཁྲོལ་ཞུ་དགོས་
རྩ་བ་ནས་མེད་ཀྱང་དེ ང་ཤེས་མཁན་ཉུང་བ་དང་། མི་ཤེས་མཁན་ཚོས་ཤེས་
མཁན་རེ་ཟུང་གི་ཞལ་ལ་ཉན་རྒྱུ་དཀའ་ཚེགས་ཅན་དང་ཁྲལ་མངོན་སླ་བཅོས་སུ་
སོང་བའི་ཉེར་ལེན་ལ་བརྟེན་ནས་ཚང་མས་ངོས་ལེན་ཡོད་པའི་ཤེས་ཡོན་གྱི་བསྟི་
གནས་ཤིག་ནས་དཔར་དུ་སྐྲུན་སྐབས་རྒྱ་རིམ་པ་བདུན་བཀོལ་དགོས་པའི་བཀོད་
ཁྱབ་ལམ་སྟོན་གྱི་ཚུལ་དུ་གནང་ཐུབ་ན་དགེ་མཚན་ཅི་ཆེ་འོང་བར་གདོན་མི་ཟ།
དེ་མིན་དེབ་རེ་ཟུང་སྟེ ང་དེ་སྔ་ཡང་བཀོལ་ཡོད་ལ་འབྱུང་འགྱུར་ཡང་ཚུལ་བཞིན་
བཀོལ་རྒྱུར་ཡིད་ཆེས་ཡོད། འོན་ཀྱང་འདི་རིགས་རེ་ཟུངགིས་བཀོལ་བས་མི་
ཆོག་ཅིང་ཚང་མས་ཚུལ་བཞིན་བཀོལ་དགོས་པ་གལ་ཆེན་ཡིན་པ་སེམས་སོ།།
འཇར་མན་དུ་བཞུགས་པའི་རྫོང་རྩེ་བྱམས་པ་ཐུབ་བསྟན་ལགས་ནས་ལོ་རྒྱུས་ཀྱི་དཔེ་
དེབ་གང་ཞིག་རང་གི་ཕྱག་བྲིས་སུ་ཡོད་པ་དེ་དག་ཏུ་མཐའ་མི་འཆོལ་བ་སྣེ་ཐིག་གི་
རྒྱ་དེ་ཚུལ་བཞིན་བཀོལ་ཡོད། བྱང་ཨ་རི་ནས་དཔེ་དེབ་ནོར་བུའི་བང་མཛོད་ཅེས་
པ་དེར་ཡང་མཐའ་མི་འཆོལ་བ་སྣེ་ཐིག་གི་རྒྱ་ཚུལ་བཞིན་ཡོད། དེ་བཞིན་རྩིས་
རིག་སྨྲ་བའི་དབང་ཕྱུག་གོ་འཇོ་རྒན་ཚེ་དབང་རྣམ་རྒྱལ་མཆོག་གི་ཟླ་ཟེ ར་དང་།
ཁོང་གིས་ཞུས་དག་བགྱིས་པའི་ཟླ་བའི་འོད་ཟེར་རྣམ་གཉིས་སུ་སྣེ་ཐིག་གི་རྒྱ་ཙམ་



492 བོད་ཀྱི་བརྡ་སྤྲོད་ནག་ཊིཀ
མ་ཟད་རྒྱ་རིམ་པ་བདུན་གར་ཚུལ་བཞིན་བཀོལ་ཏེ་ཕྱིས་འབྱུང་དཔར་སྐྲུན་བྱེད་པོ་
རྣམས་ལ་ལག་ལེན་གྱི་ཚུལ་དུ་དཔེ་སྟོན་གནང་ཡོད། དེས་ན་དཔར་སྐྲུན་བྱེད་པོ་
རྣམས་ནས་བཞུགས་སྒར་དབུས་སྨན་རྩིས་ཁང་ནས་པར་དུ་བཏབ་པའི་འབྱུང་རྩིས་
མན་ངག་ཟླ་བའི་འོད་ཟེ ར་གྱི་དེབ་གཟུགས་དཔར་སྐྲུན་དེ་ལ་མིག་དཔེ་བལྟས་ཏེ་
དཔར་སྐྲུན་ཞུས་དག་གི་ལས་ལ་བསླབ་དགོས་པར་བསྐུལ་ལོ།།
བདུན་པ། གླེགས་བམ་མི་འཁྲུགས་པ་གདོང་ཡིག་གམ་སྤྱན་ཁྱེར་གྱི་རྒྱ། །
༈ གླེ གས་བམ་མི་འཁྲུགས་པ་གདོང་ཡིག་གམ་སྤྱན་ཁྱེར་གྱི་རྒྱ་ནི་གླེགས་བམ་དཔེ་
རས་ཀྱིས་སྤྲས་ཤིང་སྟེང་འོག་མ་འཁྲུགས་པ། ཀློག་པ་པོ་ནས་བརྩིས་པའི་གཡོན་
གྱི་སྣེ་མོར་གོས་ཆེན་སོགས་ཀྱི་ལྟེ བས་དབུས་སུ་གླེ གས་བམ་གྱི་མཚན་བཞུགས་
པ་དེ་ལ་ཟེར། དཔེར་ན། འདུལ་བ་ཀ་ལྟ་བུའོ། །གདོང་ཡིག་གམ་སྤྱན་ཁྱེར་གྱི་རྒྱ་
འདི ་ལ་དེབ་གཟུགས་ཀྱི་དབང་དུ་བྱས་ན་དབྱིན་སྐད་དུ་སི་པ་ཡིཎ་ (spine) ཟེར།
དཔེ་གཟུགས་ཀྱི་དབང་དུ་བྱས་ན་གདོང་དར་ལ་གོ་བ་ཡིན།།
གོང་གསལ་རྣམས་ནི་རྒྱ་རིམ་པ་བདུན་གྱི་བཤད་པ་ཡིན་ཞིང་། འདི་དག་ཆེས་
སྔ་མོ་ཞིག་ནས་གསུང་རབ་དཔར་སྐྲུན་ལག་ལེན་དུ་མཁོ་བར་གཟིགས་ཏེ་སྔོན་གྱི་
ལོ་པཎ་བཀའ་དྲིན་ཅན་རྣམས་ཀྱིས་གཏན་ལ་ཕབ་པར་སེམས་སོ། །རང་ངོས་ནས་
འདི་ལ་ཅུང་ཟད་ཞིབ་འཇུག་བགྱིས་འབྲས་དེང་གི་དུས་སུ་འདི་དག་ཆ་ཚང་དཔར་
སྐྲུན་ལག་ལེན་དུ་མཁོ་བ་མ་གཏོགས་རེ་ཟུང་ཡང་སྤོང་དགོས་པར་མ་མཐོང་།
ལྷག་པར་དེང་དུས་ཀྱི་དབྱིན་ཇིའི་དཔེ་དེབ་སྙན་གྲགས་ཅན་མང་ཆེ་བར་རྒྱ་རིམ་པ་
བདུན་ལས་རེ་ཟུང་མ་གཏོགས་མང་ཆེ་བ་དངོས་སུ་ལག་ལེན་བསྟར་བཞིན་འདུག།
ཁོང་རྣམས་ནས་བོད་ཀྱི་བསྟན་བཅོས་ཀྱི་ནང་དུ་འདི་ལྟར་ལག་ལེན་ཕུན་སུམ་



ཞུ་དག་བྱེད་སྟངས་སྐོར་བཤད་པ། 493
ཚོགས་པོ་ཡོད་པ་ཤེས་ཀྱི་མེད་ཀྱང་འདི་ཉིད་དཔར་སྐྲུན་བྱེད་པོ་ཡོངས་ལ་ཤིན་ཏུ་
མཁོ་བའི་རྒྱུ་མཚན་ལ་བརྟེན་ནས་གླིང་གཞན་ན་བཞུགས་པའི་རྣམ་དཔྱོད་ཅན་རྣམས་
ཀྱིས་ཀྱང་དེ་དང་མཐུན་པ་ཞིག་ལག་ལེན་དུ་བཀོལ་ཡོད། བོད་ཡིག་འབྲི་སྐབས་རྒྱ་
རིམ་པ་བདུན་གྱི་སྟེང་དུ་ཉེར་མཁོ་ཡང་མི་ཉུང་བ་ཞིག་ཕྱིས་སུ་བསྣན་ཡོད་པ་ལས་
འགའ་ཞིག་འདིར་ཅུང་ཟད་གླེ ང་བར་བྱ།།
དབུ་ཁྱུད།
༈ འདི་ནི་ཕལ་ཆེ ར་བསྟན་པ་སྔ་དར་གྱི་དུས་ཡོངས་གྲགས་སུ་འབྲི་སྲོལ་མེད་
པར་སྣང་། འོན་ཀྱང་ཕྱི་དར་གྱི་དུས་སུ་རིམ་གྱིས་དེ་ཉིད་ཡོངས་གྲགས་སུ་གྱུར།
དེ་ཡང་དག་ཡིག་ཐོན་མིའི་དགོངས་རྒྱན་ལས། ཇི་སྐད་དུ། །
དང་ཀྱོག་ནི་དབུ་ཁྱུད་དེ། རྗེ་བཙུན་ས་པཎ་གྱིས། དང་ཀྱོག་ནི་གླང་བོ་ ་
ཆེའི་སྣ་ལྟ་བུའི་ཨ་ཡིན་ལ། དེ་ཡང་ཡི་གེའི་དང་བོར་འཇུག་པས་དེ་ལྟར་
བཏགས་པར་གསུངས། ལ་ལས་སྔགས་ཀྱི་དབུར་ཨོཾ་ཡིག་འགོད་སྲོལ་
ཡོད་པ་བཞིན་བོད་ཡིག་གི་དབུར་ཡང་ཨོཾ་ཡིག་བཀོད་པ་རིམ་གྱིས་ཡི་
གེའི་ཚུལ་ཞིག་པ་དང་ཀྱོག་ཡིན་པར་བཤད་དོ།།༩ ༄༅ ཨ ཨོ
གཞན་ཡང་དགེ་འདུན་ཆོས་འཕེལ་གྱི་གསུང་རྩོམ་དེབ་དང་པོར། ཇི་སྐད་དུ།
ཡིག་མགོའི་ཏིང་ཀྱོག་འདི་ཡང་ཨོ་ཡིག་ཏུ་ཤེས་ཏེ། རྒྱ་དཔེ་རྣམས་ལ་
དབུ་ཤོག་གི་དང་པོར་ཨོཾ་ཞིག་བྲིས་འདུག་ཅིང་། སྔོན་དང་ད་ལྟའི་བར་
གྱི་རྒྱ་ཡིག་ལ་ཨོཾ་གྱི་གཟུགས་ m; འདི་འདྲ་ཡིན་ཅིང་། དེ་ལས་ཀྱང་



494 བོད་ཀྱི་བརྡ་སྤྲོད་ནག་ཊིཀ
མོ་རིང་པོ་ནི་ཇི་སྐད་དུ་ཀུན་མཁྱེན་བླ་མས། ཨོམ་རིང་དངོས་ཀུན་རང་
བཞིན་ཆ་མེད་རྟག །གསུངས་པ་ལྟར་བྲམ་ཟེ་རྣམས་ཀྱིས་འགངས་ཆེན་དུ་
བརྩི་གཤིས། ཡིག་མགོ་སོགས་ན་ཨོ་རིང་པོ་འདི་རྟག་ཏུ་ཡོང་།༡༠
རྒྱ་གར་གྱི་གནའ་དཔེ་དག་གི་མགོར་ཨོ་རིང་འདི་རྟག་ཏུ་འོང་ལ་བྲམ་ཟེ་རྣམས་ཀྱིས་
འདི་ཉིད་འགངས་ཆེན་དུ་བརྩི་བ་ཡིན།།
འདི་ལ་རྒྱས་བསྡུས་མི་འདྲ་བ་འགའ་ཞིག་མཆིས་ཏེ། ཡི་གེའི་འབྲུ་འགྲེལ་བཤད་
པ་ལས། ཇི་སྐད་དུ།།
ཡིག་མགོ་རྒྱས་པ་ནི་འདི་ལྟ་སྟེ། ༄༅ བེ་ཀ་རི ས་ནི་དཀོནད་ཅོག་
གསུམ། ཡིག་མགོ་འབྲིང་ནི་འདི་ལྟ་སྟེ། ༄༅ ཡང་ན་ཐབས་དང་
ཤེས་རབ་གཉིས། ཡིག་མགོའི་རྗེས་ཀྱི་ཤད་དང་། དེ་རྗེས་ཀྱི་ཤད་བར་
ཚེག་བཅུའམ་བཅུ་གཅིག་གོ །ས་བཅུ་གཅིག་བཅུ་གསུམ་རྡོ་རྗེ་འཛིན་
པའི་ས་ཚད་བཞེད་ཀྱང་བྱ། ཡིག་མགོ་བསྡུས་པ་ནི་འདི་ལྟ་སྟེ། ༄
ཡིག་མགོ་ཤིན་ཏུ་བསྡུས་པ་ནི་འདི་ལྟ་སྟེ།། ༈ ༡༡
ཆེ་མགོ
༈ འདི་ལ་(༧) ཆེ་མགོའམ་ཆེ་བརྗོད་ཟེར། འདི་ཉིད་ཀྱི་གོ་དོན་ནི་འཕགས་
ནོར་བདུན་དང་ལྡན་པ་ཟེ ར་བ་ཡིན་ཡང་། དོན་དུ་གུས་པ་མཚོན་པ་ཙམ་ཡིན།
གཞི་ནས་ཆེ་མགོ་གང་དུ་འབྲི་དགོས་ཐད་ཤིན་ཏུ་མ་ངེས་པས་སྐད་གསར་བཅད་
ལྟ་བུའི་ལྷན་ཚོགས་ཤིག་ཐོག་གཞུང་འབྲེལ་གྱི་གཏན་འབེབས་ཤིག་བྱུང་ན་གཅིག་



ཞུ་དག་བྱེད་སྟངས་སྐོར་བཤད་པ། 495
མཚུངས་དང་སྟབས་བདེ ར་འོང་བ་ལ་ཤིན་ཏུ་ཕན། གལ་ཏེ་དེ་ལྟར་བྱུང་ན་གཞུང་
འབྲེལ་སྐབས་སུ་དེ་དང་བསྟུ ན་ནས་ལག་ལེན་བསྟར་རྒྱུ་དང་། སྒེ ར་གྱི་ཡིག་
འབྲིའི་སྐབས་སུ་ནི་བཀོད་འདོམས་དཀའ་ལ་དེ་ཙམ་གལ་ཆེན་ཡང་མི་ཆགས།
དཔེར་ན་དེང་གཞུང་འབྲེལ་ཡིག་ཆ་རྣམས་སུ་མང་གཙོ་དང་དེ་མིན་ཡིག་ཆ་རྣམས་
སུ་མང་གཙོ་དང་དམངས་གཙོ་གང་ཞིག་བྲིས་ཀྱང་བཀོད་འདོམས་མེད་པས་བརྡ་
དག་དང་མཐུན་པ་ཙམ་གྱིས་འགྲིགས་པ་ཡིན།།
གུག་རྟགས།
༈ དེང་གི་དུས་སུ་བཀོལ་བའི་ལུང་འདྲེན་རྟགས་ “” དང་མཆན་གྱི་གུག་
རྟགས་(） རྒྱས་བཤད་རྟགས་ : དེབ་རྟགས་ <» རྣམས་སྐབས་སྟོབས་
དགོངས་པ་བཞེས་རྒྱུ་ལས་སུམ་ཅུ་པའི་ཕྲད་ཀྱི་སྒྲའི་སྦྱོར་ཚུལ་ལྟར་བཤད་དུ་མེད།
བོད་ཡིག་ནང་དུ་ལུང་འདྲེ ན་རྟགས་དང་དེ བ་རྟགས་རྒྱས་བཤད་རྟགས་སོགས་ནི་.
མེད་ཐབས་མེད་པ་ཞིག་གཏན་ནས་མིན་ཏེ་ལུང་འདྲེན་མགོར་ལས་སྒྲ་དང་ཇི་སྐད་
དུ་དང་། མཇུག་ཏུ་ཞེས་སོགས་འབྲི་རྒྱུ་ཡོད་པ་དང་། དཔེ་དེབ་མཚོན་ཕྱིར་དེང་
ཡིག་གཟུགས་མི་འདྲ་བ་བཀོལ་ཆོག་ཅིང་། ལྷག་པར་ལུང་འདྲེན་གང་དུ་བྱས་ཀྱང་
དེ་ཡི་སྔོན་དེ་རྩོམ་པ་པོ་ཡང་ན་དཔེ་དེ བ་ཀྱི་མིང་ཡིན་པ་གནག་རྫིས་ཀྱང་རྟོགས་
ཚོད་འདུག་ན་འདི་ལ་དམིགས་བསལ་གྱི་རྟགས་ཤིག་ལོགས་སུ་དགོས་པ་གཏན་
ནས་མི་འདུག་ཀྱང་བླུན་པོ་ཆུ་སྣ་གར་འཁྲིད་མང་ཐག་ཆོད་ནས་གླགས་མི་འཁེལ་
བའི་དུས་སུ་སླེ བས་པར་མངོན། ལྷག་པར་ལུང་རིང་མོ་འདྲེན་དགོས་མཆིས་ཚེ་
ཤོག་ངོས་ཀྱི་གཡས་གཡོན་གཉིས་ནས་ཅུང་ཟད་རེ་བསྐུམས་ (indent) ཏེ་དེ་
དག་གི་དབུས་སུ་ལུང་ཆ་ཚང་བཀོད་པ་དེ་མཛེས་ཤིང་གོ་དོན་འཕིགས་པར་འོང་།



496 བོད་ཀྱི་བརྡ་སྤྲོད་ནག་ཊིཀཿ
གུག་རྟགས་འདི་ལ་དགོས་པ་ཆེན་པོ་ཡོད་པ་དང་། དེ་སྔ་བོད་ཡིག་གི་རྒྱ་རིམ་པའི་
ནང་དུ་འདི་ཉིད་མེད་ཀྱང་ངེས་པར་དགོས་པས་ན་གསར་དུ་ཁ་སྣོན་བྱེད་དགོས་པར་
སེམས་སོ། །ལྷག་པར་དེང་གི་དུས་སུ་ཕྱི་རྒྱལ་གྱི་ཐ་སྙད་འགའ་ཞིག་གསལ་བཤད་
ཀྱི་ཚུལ་དུ་ཕྱི་རྒྱལ་ཡི་གེ་དེ་ཉིད་རང་སོར་འགོད་སྐབས་གུག་རྟགས་འདི་ལ་དམིགས་
བསལ་གྱི་དགོས་པ་ཡོད་དོ།།
སྔ་མོ་ཡིན་ན་བོད་དཔེ་རྣམས་སུ་གསལ་བཤད་དང་མཆན་རྣམས་ཡིག་ཆུང་
ནང་དུ་ཚེག་མང་པོས་འཐེན་ཏེ་འོག་ཐིག་ཏུ་འབྲི་བ་དང་། ཡང་སྐབས་རེ་རྟགས་
བྱེ་བྲག་པ་ཟླ་བའི་ཐིག་ལེ་དང་། མིག་གི་རི་མོ། འོག་སྐོར། གཡུང་དྲུང་སོགས་
བྲིས་པ་སྣ་ཚོགས་ཡོད་ཀྱང་དེ་དག་མང་པོ་ཞིག་གི་ལས་ཀ་དེ་གུག་རྟགས་དང་།
ཡང་འགའ་ཞིག་ཡི་གེ་ཉིད་སྣག་ཚ་གར་དུ་བཏང་ནས་བྲིས་ན་དེ་ཉིད་ཀྱིས་ཆོག་
པ་ལས་རྟགས་དམིགས་བསལ་དེ་འདྲ་དགོས་པ་དེ་ཙམ་མ་མཆིས། ཚིག་མཇུག་
མ་རྫོགས་པར་ཅུང་ཟད་ངལ་གསོ་བའི་རྟགས་ (, comma)འདི་ཉིད་རྩ་བ་ནས་མི་
དགོས་ཏེ་ཅུང་ཟད་ངལ་གསོ་བ་མཚོན་ཕྱིར་བོད་ཡིག་ནང་ཕྲད་དང་རྣམ་དབྱེ་ཇི་སྙེད་
ཡོད་པའི་ཕྱིར། དཔེར་ན། གནས་ཚུལ་འདི་ནི་བདེན་གྱི། དེ་ནི་མི་བདེན་ནོ།།
ལྟ་བུའོ།། །
གཏེར་ཤད།
༈ གླེ ང་བརྗོད་ཆེན་མོ་འཛམ་གླིང་རྒྱན་གཅིག་ལས། ཇི་སྐད་དུ།
འདི་ ༔ དང༌། ཡང་ན་ འདི་ལ་གཏེར་ཤད་ཟེར། འདི་དང་དྲག་ཤད་
དང་གཏེར་ཚེག། ཚེག་དྲག་རྣམས་དོན་གཅིག་མིང་གི་རྣམ་གྲངས་ཡིན།
ལེགས་སྦྱར་རྣམ་བཅད་	འདི་དང་གཟུགས་འདྲ། ཤད་འདི་གཏེར་ནས་



ཞུ་དག་བྱེད་སྟངས་སྐོར་བཤད་པ། 497
བཏོན་པའི་ཕྱག་དཔེ་ལ་བྱུང་བས་གཏེར་ཤད་དང་གཏེར་ཚེག་ཅེས་བརྗོད།
འབྲི་གུང་དཔལ་འཛིན་གྱིས་ནོར་བར་བཤད་ཀྱང་། ཀུན་མཁྱེན་ཀློང་ཆེན་
རབ་འབྱམས་པ་དང་དགེ་འདུན་ཆོས་འཕེལ་གྱིས་གཏེ ར་གྱི་ཕྱག་དཔེ་
མ་ཟད་ཡིག་རྙི ང་ལ་ཡང་ཡོད་པས་སྔོན་གྱི་བོད་ཡིག་གི་བྲི་ཚུལ་རྙིང་པ་
ཞིག་ཡིན་ཞེས་གསུངས།།༡༢
འདི་སྐོར་རྒྱས་པར་གཟིགས་འདོད་པ་རྣམས་ནས་ཀི་རྟིའི་བྱེས་པ་གྲྭ་ཚང་གི་རིག་
གནས་སློབ་དཔོན་འབྲིང་བ་དཀོན་མཆོག་འཇིགས་མེད་ཀྱིས་བརྩམས་པའི་གངས་
ཀྱི་ཞུན་ཐིགས་སུ་གཟིགས་པར་འཚལ།།
1
དོན་ཚན་མི་འཁྲུགས་པ་ལེའུའི་རྒྱ་དང་བརྒལ་བའི་མཚན་གཞི།
༈ དོན་ཚན་མི་འཁྲུགས་པ་ལེའུའི་རྒྱ་ལས་བརྒལ་བའི་དེང་རབས་ཀྱི་དཔེ་དེ བ་
དཔར་དུ་བསྐྱུ ན་པ་མ་མཐོང་། ལྷག་པར་དེང་གི་དུས་སུ་ལེའུ་རེ་རེ ར་ནང་
གསེས་ས་བཅད་དུ་ཡོད་པ་སྔ་མོའི་གསུང་རབ་རྣམས་ལས་ཞལ་གསལ་བ་དགོད་
རྒྱུའི་སྲོལ་རྒྱུན་ཞིག་དར་ཡོད། སྔར་གྱི་གསུང་རབ་ལྟ ར་ན་བམ་པོ་ནི་གཞུང་གི་
དབུར་དང་ལེའུ་ནི་གཞུང་གི་ས་བཅད་རྫོགས་མཚམས་སུ་འབྲི་དགོས་པར་སེམས།
ལེའུ་དང་སརྒ་སྐབས་རབ་བྱེད་རྣམས་དོན་གཅིག་མིང་གི་རྣམ་གྲངས་ཡིན། གཞུང་
གི་མཇུག་ཏུ་བཀོད་པའི་མཚན་གཞིར། མངོན་རྟོགས་རྒྱན་ལས།
གཉེན་པོ་ཉིད་དུ་འདོད་པ་ཡིན། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་
ངག་གི་བསྟན་བཅོས་མངོན་པར་རྟོ གས་པའི་རྒྱན་ཅེས་བྱ་བ་ལས་ལམ་
ཤེས་པ་ཉིད་ཀྱི་སྐབས་ཏེ་གཉིས་པའོ།།



498 བོད་ཀྱི་བརྡ་སྤྲོད་ནག་ཊིཀ
ལྟ་བུའོ། །དེང་དུས་བམ་པོའི་བེད་སྤྱོད་མི་བཀོལ་བ་དང་ལེའུ་ནི་གཞུང་གི་དབུར་
འབྲི་སྲོལ་ཞིག་མཆིས།
གཞུང་ཚད་རྟོགས་པ་བམ་པོའི་རྒྱ་དང་བརྒལ་བའི་མཚན་གཞི།
༈ འདི་ནི་དེང་གི་དཔར་སྐྲུན་ཕལ་མོ་ཆེར་བེད་སྤྱོད་བཀོལ་གྱི་མི་འདུག །གསུང་
རབ་རྙིང་པ་རྣམས་སུ་ནི་བམ་པོ་དུ་ཡོད་ཆེས་གསལ་པོར་བཀོད་ཡོད། གསར་རྩོམ་
ཆེན་མོ་རྣམས་སུ་བམ་རྒྱ་དང་བམ་གྲངས་ཀྱི་རྒྱ་གསལ་པོར་བཀོད་ཐུབ་ན་བལྟས་པ་
ཙམ་གྱིས་གཞུང་ཚད་རྟོགས་པར་ཕན་པ་ཞིག་འོང་སྙམ།
--
བམ་པོ་མི་འཁྲུགས་པ་བམ་གྲངས་ཀྱི་རྒྱ། །
༈ གོང་བཞིན་ལས་ལོགས་སུ་འགྲེལ་བརྗོད་དགོས་པ་མ་མཐོང་།
མཐའ་མི་འཆོལ་བ་སྣེ་ཐིག་གི་རྒྱ་ལས་བརྒལ་བའི་མཚན་གཞི།
༈ མཐའ་མི་འཆོལ་བ་སྣེ་ཐིག་གི་རྒྱ་ལས་བརྒལ་བའི་དཔར་སྐྲུན་ནི་རེ་ཟུང་
མ་གཏོགས་འཕགས་བོད་དཔར་སྐྲུན་ཡོད་དོ་ཅོག་རྒྱ་འདི་ལས་བརྒལ་བར་ཞེ་
གཅིག་སྣང་། དཔེར་ན། བོད་ནས་དཔར་དུ་བསྐྲུན་པའི་དེབ་ཐེར་སྔོན་པོ་དང་།
རྒྱ་གར་ནས་དཔར་དུ་བསྐྲུན་པའི་ངོས་ཀྱི་ཡུལ་དང་ངོས་ཀྱི་མི་མང་ལྟ་བུ་ཡིན།
རྒྱ་འདི་ལས་མ་བརྒལ་བའི་རེ་ཟུང་གི་མཚན་གཞི་ནི་གོང་དུ་ཞུས་ཟིན།།
གླེགས་བམ་མི་འཁྲུགས་པ་གདོང་ཡིག་གམ་སྤྱན་འཁྱེར་གྱི་
རྒྱ་ལས་བརྒལ་བའི་མཚན་གཞི།
༈ འདི་ཉིད་ཀྱི་རྒྱ་ལས་བརྒལ་བའི་དཔེ་དེབ་ནི་ཤིན་ཏུ་ཉུང་ངུར་ཟད། འོན་ཀྱང་



ཞུ་དག་བྱེད་སྟངས་སྐོར་བཤད་པ། 499
རེ་ཟུང་དཔེར་ན་ཆོས་སྤྱོད་བྱང་གྲོལ་སྒོ་འབྱེད་ལྟ་བུར་གདོང་ཡིག་མ་བཀོད་པས་
རྒྱ་འདི་ལས་འགོངས་པའི་མཚན་གཞི་ཡིན། དཔེ་སྐྲུན་ཁང་ཚད་ལྡན་ཡོངས་ནས་
སྤྱན་འཁྱེར་གྱི་རྒྱ་སྟེ ་སི་པ་ཡིཎ་ (spine) འཚེམས་ལུས་སུ་མ་ཤོར་བ་བྱེད་ཀྱི་
འདུག་གོ།
ཤད་ཀྱི་སྡོམ་བྱང་།
༈ དང་པོ། ངག་སྒྲོན་ནས་ཕྱུང་བའི་ཤད་ཀྱི་རྩ་བ།
གཅོད་མཚམས་མཐའ་རྟེན་ག་ཡི་མཐར། །ཆིག་ཤད་ང་ཡིག་མ་གཏོགས་
པའི། །ཤད་ཀྱི་གོང་རྣམས་ཕྱི་ཚེག་སྤང་། །དོན་མང་བགྲངས་པའི་མིང་
གི་ནི། །མཚམས་དང་དོན་འབྲིང་འབྱེད་པ་དང་། །དོན་ཉུང་རྫོགས་
ཚིག་མཚམས་ཆིག་ཤད། །ཚིགས་སུ་བཅད་པའི་རྐང་མཐའ་དང༌།།
ལྷུག་པའི་སྡེ་ཚན་རྫོགས་མཚམས་ཀྱི། །སྣ་རུ་ཅན་མཐར་ཉིས་ཤད་བྱ།། .
སྡེ་ཚན་ཆེན་མོ་རྫོགས་མཚམས་དང་། །ལེའུ་མཚམས་ལྟ་བུར་བཞི་ཤད་
ཐོབ།།(དཔལ་ཁང་ལོ་ཙཱ་བ་)
གཉིས་པ། ལེགས་བཤད་ལྗོན་དབང་ནས་ཕྱུང་བའི་ཤད་ཀྱི་རྩ་བ།
༈ ལྷུག་པའི་དོན་མང་མིང་མཚམས་དང་། །དོན་འབྲིང་འབྱེད་དང་
དོན་ཉུང་རྫོགས། །ཚིགས་བཅད་ག་མཐར་ཆིག་ཤད་བྱ། །རྫོགས་ཚིག་
མཐའ་ཅན་ལྷུག་པ་དང་། །ཚིགས་བཅད་རྐང་མཐར་ཉིས་ཤད་འཐོབ།།
དོན་ཚན་ཆེན་མོ་རྫོགས་པ་དང་། །ལེ་འུའི་མཚམས་སུ་བཞི་ཤད་དགོས།།



500 བོད་ཀྱི་བརྡ་སྤྲོད་ནག་ཊིཀ
ང་ཡིག་མ་གཏོགས་ཡིག་ཤད་དབར། །ཚེག་མེད་དེ་སོགས་ཞིབ་ཏུ་
འབད།།(དབྱངས་ཅན་གྲུབ་པའི་རྡོ་རྗེ་)
གསུམ་པ། བློ་གསལ་སྦྲང་རྩིའི་དགའ་སྟོན་ནས་ཕྱུང་བའི་ཤད་ཀྱི་རྩ་བ། །
༈ ཡི་གེའི་མགོ་འདྲེན་དབུ་ཁྱུད་དེ། །དང་ཀྱོག་བེརྒ་ཞེས་ཀྱང་ཟེར།།
ཤད་ལ་ཆིག་ཤད་ཉིས་ཤད་དང་། །བཞི་ཤད་རིན་ཆེན་སྤུངས་ཤད་དང་།།
སྦྲུལ་གཟུགས་འཁྱིལ་བ་ལྟ་བུའི་ཤད། །ཚིགས་བཅད་མཐའ་ལ་ཉིས་ཤད་
འཐོབ། །ལྷ ག་པའི་རྣམ་གྲངས་སོ་སོདང་། །དོན་ཚན་ཕལ་ཆེར་མཐའ་
དང་ནི། །བོད་ཚིག་སྐབས་སུ་ཆིག་ཤད་འབྲི། །རྫོགས་ཚིག་སྐབས་སུ་
ཉིས་ཤད་འཐོབ། །སྡེ་ཚན་ཆེ་བ་རྫོགས་པ་དང༌། །ལེ་འུའི་མཚམས་
སུ་བཞི་ཤད་འབྲི། །ཐིག་མགོར་ཡིག་རྡོག་གཅིག་བྱུང་ཚེ། །ཚུགས་
ཐུབ་ཆེ ད་དུ་སྤུངས་ཤད་འབྲི །ལེའུ་མཚམས་ལྟ་བུའི་བར་དག་ཏུ།།
སྦྲུལ་ཤད་འབྲི་བའི་ལག་ལེན་ཡོད། །རྐང་བ་ཤད་དང་མ་འདྲེས་ཆེད།།
ང་མཐར་ཤད་གོང་ཕྱི་ཚེག་འབྲི། །འོ་འུ་འམ་འང་བྱུང་བའི་ཚེ། །རྐང་
བ་ཚང་དང་མ་ཚང་བའི། །དབང་གིས་ཚེག་བར་ཐོབ་པ་དང་། །མི་འཐོབ་
པ་ཡི་སྐབས་གཉིས་ཡོད།། (ཚེ་ཏན་ཞབས་དྲུང་)
I
.
བཞི་པ། བོད་ཡིག་བརྡ་སྤྲོད་ཕྱི་མོའི་སྡོམ་བྱང་ནས་ཕྱུང་བའི་ཤད་ཀྱི་རྩ་བ།
༈ ལྷུག་པའི་དོན་མང་མིང་མཚམས་དང་། །དོན་འབྲིང་འབྱེད་དང་དོན་



ཞུ་དག་བྱེད་སྟངས་སྐོར་བཤད་པ། 501
ཉུང་རྫོགས། །ཚིགས་བཅད་ག་ཀ་ཤ་ཡི་མཐར། །ཆིག་ཤད་དང་ནི་ཡིག་
འཕྲེང་འགོར། །ཡིག་འབྲུ་གཅིག་ལུས་སྤུངས་ཤད་འཐོབ། །རྫོགས་ཚིག་
མཐའ་ཅན་ལྷུག་པ་དང་། །ཚིགས་བཅད་རྐང་མཐར་ཉིས་ཤད་འཐོབ།།
དོན་ཚན་ཆེན་མོ་རྫོགས་པ་དང་། །ལེ་འུའི་མཚམས་སུ་བཞི་ཤད་དགོས།།
ང་ཡིག་མ་གཏོགས་ཡིག་ཤད་དབར། །ཚེག་མེད་དེ་སོགས་ཞིབ་ཏུ་
འབད།། (ཛེ་སྨད་རིན་པོ་ཆེ་)
ལྔ་པ། མཚམས་འབྱེད་རྒྱ་འདེབས་གསར་དགོས།
༈ བོད་ཀྱི་གསུང་རབ་བྲི་སྲོལ་དུ་ལོ་ཆེན་སྔ་མ་རྣམས་ཀྱིས་རྒྱ་རིམ་པ་བདུན་བཏབ་
སྟེ་བྲི་བ་ནི།།
རྒྱབ་མདུན་མི་འཁྲུགས་པ་དང་ཀྱོག་གི་རྒྱ། མཐའ་མི་འཁྱོལ་བ་སྣེ་ཐིག་གི་རྒྱ།
གཞུང་ཚད་རྟོ གས་པ་བམ་པོའི་རྒྱ། བམ་པོ་མི་འཁྲུགས་པ་བམ་གྲངས་ཀྱི་རྒྱ།
ཚིག་སྔ་ཕྱི་མི་འཁྲུགས་པ་ཚེག་གི་རྒྱ། དོན་ཚན་མི་ཁྲུགས་པ་ལེའུའི་རྒྱ། གླེགས་
བམ་མི་འཁྲུགས་པ་སྤྱན་ཁྱེར་རྒྱ་རྣམས་ཏེ། འདི་རྣམས་ལས་ཚིག་སྔ་ཕྱི་མི་འཁྲུགས་
པ་ཚག་གི་རྒྱ། འདི་ལ་དེ་སྔ་ནས་རྐྱེན་གྱི་ཡི་གེ་ཞེས་བཤད་ཅིང་། དེའི་བྲི་གཟུགས་
ཀྱི་དབྱེ་བ་ཡང་། དང་ཀྱོག་དང་། ཚེག་དང་། ཤད་དང་། སྦྲུལ་ཤད་དང་།
རིན་ཆེན་སྤུང་ཤད་དང་། གཉིས་ཤད་དང་། བཞི་ཤད་དེ་ནང་གསེས་དབྱེ་བ་བདུན་
དུ་བཤད་ཅིང་། དེའི་སྟེ ང་དེང་སང་ཤར་ནུབ་རྒྱལ་སྤྱི་ཡོངས་ཀྱི་ཁས་ལེན་བྱེད་
བཞིན་པའི་གཤམ་གསལ་རྐྱེན་གྱི་ཡི་གེ་རྣམས་ཀྱང་ཉེར་མཁོ་དང་བསྟུན་ཏེ་གསར་
སྣོན་བྱས་ཚེ་ལེགས་ཆ་དང་དགེ་མཚན་ཆེ་བར་སེམས་ཏེ་དཔེར་ན།།
༡ བོད་ཡིག་གི་ཚེག་རང་སོར་བཞག་པ། [.]



502 བོད་ཀྱི་བརྡ་སྤྲོད་ནག་ཊིཀ
༢ ཚིག་མཇུག་མ་རྫོགས་པར་ཅུང་ཟད་ངལ་གསོ་བའི་རྟགས། [,]
༣ རྫོགས་མཚམས་ཆུང་མཐར་ཕྱེད་ཤད། [;]
༤ ཚིག་རྫོགས་མཐར་ཆིག་ཤད། [ །]
༥ དྲི་བ་གསལ་བྱེད་ཀྱི་རྟགས། [ ?]
༦ འབོད་པ་དང་། བདེ་སྡུག་ཡ་མཚན་སྒྲ་གདངས་གསལ་བྱེད། [ !]
༧ ཚིག་དོན་གོང་འོག་མཚམས་སྦྱོར་རྟགས། [2]
༨ དོན་ཚིག་ངེས་བཟུང་བྱེད་པའི་རྟགས། [ -]
༩ ས་བཅད་སོགས་མདོར་བསྟན་རྒྱས་བཤད་འབྲེལ་རྟགས། [:- ]
༡༠. གཞུང་གཞན་གྱི་ལུང་ཚིག་ལོགས་སུ་དགར་བའི་རྟགས། [.. ”]
༡༡ མིང་ཚིག་དོན་གནད་ཆེ་བ་ལོགས་སུ་དགར་བའི་རྟགས། [ ”]
༡༢ རེའུ་མིག་ཆུང་བ། [ (O]
༡༣ རེའུ་མིག་ཆེ་བ། [ ]
༡༤ རྟོག་གེ་དང་རྩོད་པ་སོགས་གསལ་བྱེད་ཀྱི་རྟགས། [ * ]
༡༥ ཟུར་མཆན། ཟུར་བརྗོད་སོགས་ཡོད་པའི་རྟགས། [༈ ]
༡༦ ཚིག་གམ་ཡི་གེ་མང་པོ་བསྡུས་ཡོད་པའི་རྟགས། [--]
༡༧ ཚིག་དང་ཡི་གེ་མ་ཚང་བའི་རྟགས། [ ---- +------ ]
༡༨ ལེའུ་དང་དོན་ཚན་རྫོགས་པ་དང་སྡེ་ཚན་རྫོགས་པའི་རྟགས། [།། །།]
༡༩ ཚིག་དེ་དོན་གཞན་ལ་འཇུག་པ་དང་ནོར་བའི་རྟགས། ["]
༢༠ ཡི་གེ་དང་ཚིག་ལྷག་མ་ཡོད་ཀྱང་མི་གསལ་བའི་རྟགས། [ --------]
༢༡ རྣམ་གྲངས་གསལ་བྱེད་ཀྱི་རྟགས། [ = ]
༢༢ དོན་དམིགས་བསལ་བ་ཡོད་པའི་རྟགས། [« >><> ]



ཞུ་དག་བྱེད་སྟངས་སྐོར་བཤད་པ། 503
འདིའི་རིགས་ད་དུང་ཡང་མང་སྟེ། སྐབས་བབ་དགོས་མཁོ་དང་བསྟུན་ཏེ་བླང་
དོ ར་ལ་འཇུག་དགོས་པ་ཡིན་ནོ། །དེ ་ལྟར་ཡིག་མཚམས་དང་ཚིག་མཚམས་
འབྱེད་བྱེད་དང་། འབྲེལ་བྱེད་ཀྱི་རྐྱེན་དང་རྟགས་རྣམས་སྔ་སྲོལ་གང་འོས་ཀྱིས་
ཕྲི་སྣོན་ལེགས་བཅོས་བླང་དོར་བྱས་ཚེ་གཞུང་དོན་མ་འདྲེས་པར་རྟོགས་པ་དང་།
གཞུང་ཚིག་མ་འདྲེས་པར་ངོས་འཛིན་བྱེད་ཐུབ་པ་དང་། ཚིག་ཚོགས་མང་པོའི་ནང་
ནས་གནད་དོན་ཆེ་ཤོས་གང་ཡིན་ཤེས་རྟོགས་ཡོང་བ་དང་། ཚིག་དང་དོན་སྔ་ཕྱི་
ལེགས་པར་འབྲེལ་ཚུལ་དང་། མིང་ཚིག་དམིགས་བསལ་བ་གང་ཡིན་ཚེགས་མེད་
ཤེས་རྟོགས་ཡོང་བའི་དགེ་མཚན་ཆེ། གནད་དོན་དེ ར་བརྟེན་རྟགས་འདིའི་རིགས་
རྒྱལ་ཡོངས་ཀྱིས་ཁས་ལེན་ཞུས་ཟིན་པའི་རིགས་ཡིན་ནོ། །འདི་རྣམས་བོད་ཡིག་བྲི་
སྲོལ་གྱི་གནའ་རབས་དང་ཡང་མཐུན་ཚུལ་ནི་རིགས་པ་ལ་འཇུག་པའི་གླེང་བརྗོད་དུ་
ཅུང་ཟད་སྤྲོས་ཏེ་བྲིས་ཟིན་པས་འདིར་མི་སྤྲོའོ།།༡༣
རྒྱ་རིམ་པ་བདུན།
དང་པོ།
བོད་རྒྱ་ཚིག་མཛོད་ཆེན་མོའི་ནང་བཤད་པའི་རྒྱ་རིམ་པ་བདུན།
༈ རིག་པའི་གནས་གང་ཡང་རུང་བའི་གཞུང་གི་དོན་མི་འཁྲུག་པའི་ཆེད་དུ་གདབ་
པའི་རྒྱ་བདུན་ཏེ། དོན་མི་འཁྲུག་པ་ཚེག་གི་རྒྱ། ཚིག་རྐང་མི་འཁྲུག་པ་ཤད་ཀྱི་རྒྱ།
ཚིག་དོན་མི་འཁྲུག་པ་ལེའུའི་རྒྱ། ཤོ་ལོ་ཀ་མི་འཁྲུག་པ་བམ་པོའི་རྒྱ། བམ་པོ་མི་
འཁྲུག་པ་བམ་པོའི་གྲངས་ཀྱི་རྒྱུ། མཐའ་མི་འཆོལ་བ་སྣེ་ཐིག་གི་རྒྱ། གླེ གས་བམ་
མི་འཁྲུག་པ་གདོང་ཡིག་གམ་སྤྱན་འཁྱེར་གྱི་རྒྱ་བཅས་སོ།།



504 བོད་ཀྱི་བརྡ་སྤྲོད་ནག་ཊིཀ
གཉིས་པ།
དུང་དཀར་ཚིག་མཛོད་ཆེན་མོའི་ནང་བཤད་པའི་རྒྱ་རིམ་པ་བདུན།
༈ རྒྱ་རིམ་པ་བདུན། གཞུང་ཆེན་གྱི་ཚིག་དོན་བམ་པོ་སོགས་ཀྱི་གོ་རིམ་མི་
འཁྲུག་པར་བྱེད་པའི་རྟགས་སམ། རྒྱ་རྣམ་པ་བདུན་ཏེ། ཚེག་གི་རྒྱ། ཤད་ཀྱི་རྒྱ།
ལེའུའི་རྒྱ། བམ་པོའི་རྒྱ། བམ་གྲངས་ཀྱི་རྒྱ། སྣེ་ཐིག་གི་རྒྱ། གདོང་ཡིག་གམ་
སྤྱན་ཁྱེར་གྱི་རྒྱ་སྟེ་བདུན།
གསུམ་པ། །
གླེང་བརྗོད་ཆེན་མོ་འཛམ་གླིང་རྒྱན་གཅིག་ནང་
བཤད་པའི་རྒྱ་རིམ་བ་བདུན།
༈ ཡང་གླེ གས་བམ་བཞེངས་དུས་རྒྱ་རིམ་པ་བདུན་གྱི་བཀས་བཅད་ཡོད་པ་ནི།
ཚིག་འབྲུ་མཐར་མི་འཆོལ་བ་སྣེ་ཐིག་གི་རྒྱ་། ཚིག་འབྲུ་མི་འཆོལ་བ་ཚེག་གི་རྒྱ་།
གཅོད་མཚམས་མི་འཆོལ་བ་ཤད་ཀྱི་རྒྱ་། རྒྱབ་མདུན་མི་འཆོལ་བ་ཡིག་མགོའི་རྒྱ།
གླེ གས་བམ་མི་འཆོལ་བ་སྤྱན་ཁྱེར་གྱི་རྒྱ་། ཚིག་དོན་མི་འཆོལ་བ་ལེའུའི་རྒྱ་།
གཞུང་ཚད་རྟོགས་པ་བམ་པོའི་རྒྱ་བདུན་ནམ་ཡང་ན་ཡིག་མགོའི་རྒྱ་མེད་པར་བམ་
པོ་མི་འཆོལ་བ་བམ་གྲངས་ཀྱི་རྒྱ་ཞེས་བདུན་ནོ།། །།



རབ་བྱེད་བཅུ་གཅིག་པ།
བརྡ་གསར་རྙིང་།
༄༅། །གླེ ང་གཞི། རང་རེ་བོད་ཀྱི་སྐད་ཡིག་ནི་ས་ཡི་གོ་ལ་འདི་ཡི་སྟེང་རིག་
གཞུང་དང་ལྟ་གྲུབ་བྱེ་བྲག་པ་ཞིག་གི་ནང་དོན་དང་སྒྱུ་རྩལ་རྫོགས་པའི་མཚོན་བྱེད་
བརྡ་རྟགས་ཕུན་སུམ་ཚོགས་པའི་ངག་ཡིག་གཉིས་ཡིན། ངག་ནི་གདོད་མ་ནས་བྱུང་
བ་ཞིག་ཡིན་ཞིང་། དེ་ཉིད་གཞི་རྟེན་དུ་བྱས་ནས་ཐོན་མིས་ལེགས་སྦྱར་སོགས་ནས་
རིག་པ་བླངས་ཏེ་ཡིག་སྲོལ་གཏན་ལ་ཕབ། ཡིག་སྲོལ་དེ་དག་ཀྱང་བོད་ཀྱི་སྐད་
ཀྱི་གཤིས་ཀ་དང་བསྟུན་ནས་བརྡ་སྤྲོད་པའི་བསྟན་བཅོས་རིམ་པར་མཛད་ཅིང་།
བརྡ་སྤྲོད་པའི་བསྟན་བཅོས་དེ་དག་ཀྱང་རེ་ཞི ག་རྐྱེ ན་དབང་གིས་ཉམས་ཆགས་
དང་བོར་བརླག་ཏུ་གྱུར་པ་དང་། གཞན་ཡང་བེད་སྤྱོད་ཀྱི་དབང་གིས་འགྱུར་བ་
མཐར་ཆགས་སུ་བྱུང་བ་ལ་བརྟེན་ནས་འདི་ལ་དར་འཕེལ་གྱི་བྱུང་རིམ་ངེས་ཅན་
ཞིག་བྱུང་ཡོད། དེའི་དབང་གིས་སྔར་གྱི་བསྟན་བཅོས་སུ་བཀོལ་བའི་ཕྲད་དང་ཐ་
སྙད་མང་པོ་ཕྱི་རབས་ཀྱི་བསྟན་བཅོས་སུ་བཀོལ་བ་རྣམས་དང་མི་མཐུན་པར་གྱུར་
ནའང་མཁས་བླུན་ཚང་མས་ཁས་འཆེ་གནང་སྟེ་ལག་ལེན་གྱི་ཁྲོད་དུ་བེད་སྤྱོད་བྱེད་
བཞིན་པ་ཡིན།།
སྐད་ཡིག་གི་འཕེལ་རིམ་མམ་སྐད་ཡིག་ལ་འགྱུར་འགྲོས་ཇི་སྙེད་ཅིག་བྱུང་
ཡོད་ནའང་དེ་ལྟའི་འགྱུར་འགྲོས་ཀྱིས་སྐད་ཡིག་གོང་འཕེལ་དུ་བྱུང་བ་ལ་ཕན་



506 བོད་ཀྱི་བརྡ་སྤྲོད་ནག་ཊིཀ
ཐོགས་པ་མ་གཏོགས་གེགས་དེ་ཙམ་བྱས་མེད། གེགས་དེ་ཙམ་མ་བྱས་པའི་རྒྱུ་
མཚན་ནི་འགྱུར་འགྲོས་དེ་རྣམས་རིམ་གྱིས་བྱུང་བས་ཡིན། གལ་ཏེ་དེ་ལས་ལྡོག་སྟེ་
འགྱུར་འགྲོས་དེ་གློ་བུར་བ་ཞིག་ཡིན་ན་གཅིག་ནས་དེ་དང་དེའི་སྐབས་ཀྱི་སྤྱི་ཚོགས་
ཀྱིས་ཁས་ལེན་དུ་མི་རུང་ཞིང་། གཉིས་ནས་འགྱུར་འགྲོས་ཀྱི་མཐར་ཆགས་ངོ་མ་
འཕྲོད་དེ་སྔོན་གྱི་བསྟན་བཅོས་ཀྱི་ནང་དོན་མང་ཆེ་བ་ལྐོག་ཏུ་འགྱུར་ངེས་ཡིན།
དགེ་ཆོས་ཀྱིས་ཀྱང་། བོད་ཡིག་གི་སྲོལ་གསར་དུ་ཕྱེས་ནས་བཟུང་། ད་བར་ལོ་ཆིག་
སྟོང་སུམ་བརྒྱ་ཙམ་སོང་ཟིན་མོད། དེའི་རིང་ལ་བོད་ཀྱི་བརྡ་དང་ཡིག་གཟུགས་
གཉིས་ཀ་ཆེས་མི་འདྲ་བ་ཞིག་ནི་མ་འགྱུར་བས་ད་ལྟ་ཡང་རྒྱལ་པོའི་དུས་ཀྱི་རྡོ་རིང་
སོགས་ལ་བལྟས་ཚེ་ཚིག་དོན་རགས་རིམ་ཙམ་རེ་གོ་ཐུབ་པ་ནི་བོད་མི་ཡི་གེ་བྱང་བ་
ཀུན་ལ་ཡོད་ཅེས་གསུངས་ཡོད། འགྱུར་འགྲོས་གང་ཞིག་བྱུང་བ་དེའི་ཁྱབ་ཁོངས་
སུ་ཡིག་གཟུགས་དང་། སྒྲ་གདངས། དག་ཆ། ཕྲད་བཅས་གཏོགས་ཡོད་ཀྱང་།
སྐད་ཡིག་གི་བླ་སྲོག་ནི་ངག་གི་རང་བཞིན་དེ་ཡིན་ཞིང་། ངག་གི་རང་བཞིན་དེར་
འགྱུར་བ་ཆེན་པོ་མ་ཕྱིན་པའི་རྒྱུ་མཚན་གྱིས་བརྡ་རྙི ང་གི་གོ་དོན་རྟོགས་དཀའ་བ་
རྣམས་ཚིག་གི་གོ་རིམས་དང་རིགས་པས་བརྟགས་ཏེ་ཤེས་རྟོགས་ནུས།།
བརྡ་གསར་རྙིང་གི་ངོས་འཛིན།
༈ བརྡ་གསར་རྙིང་གི་བསྟན་བཅོས་ནི་རང་རེ་བོད་ཀྱི་བརྡ་སྤྲོད་པའི་བསྟན་བཅོས་
ཀྱི་ཡན་ལག་ཏུ་གྱུར་པའི་དག་ཡིག་གི་ཁོངས་སུ་གཏོགས། བརྡ་གསར་རྙི ང་གི་
བརྡའི་ཁྱད་པར་སྟོན་པའི་བསྟན་བཅོས་དྲག་ཤོས་གང་ཞིག་ཀུན་ལ་ཐོབ་པའི་བསྟན་



བརྡ་གསར་རྙི ང་གི་ངོས་འཛིན། 507
བཅོས་གཅིག་ནི་ལི་ཤིའི་གུར་ཁང་འདི་ཉིད་ཡིན། གཞན་ཡང་བརྡ་ཡིག་བློ་གསལ་
མགྲིན་རྒྱན་ལ་སོགས་པའི་ཕྱག་དཔེ་མི་ཉུང་བ་ཞིག་ཡོད།།
ཐོག་མར་བརྡ་གསར་རྙི ང་གི་བསྟན་བཅོས་མཚན་ཉིད་པ་ཞེས་པ་དེ་གང་འདྲ་
ཞིག་ལ་ཟེར་རམ་ཞེ་ན། རང་གི་བསམ་ངོ་དང་བསྟུན་ནས་བཤད་ན། འདི་ཉིད་
ནི་དུས་ཁོ་ནའི་སྒོ་ནས་བཤད་ན་ཅུང་ཟད་རྟོག་པ་རྩིང་བར་སེམས་སོ། །འོ་ན་གཞི་
གང་འདྲ་ཞིག་ལ་བཞག་ནས་བརྡ་རྙི ང་དང་བརྡ་གསར་པ་ཞེས་པའི་ཐ་སྙད་འདོགས་
དགོས་སམ་ཞེ་ན། འདི་ནི་གཙོ་བོ་ཐ་སྙད་བེད་སྤྱོད་ཀྱི་དབང་གིས་བྱུང་བ་ཡིན།
ཐ་སྙད་གང་ཞིག་ཆེས་གདོད་མའི་གནས་སྐབས་ནས་ཡོད་ཀྱང་བོད་མིའི་འཚོ་བར་
ཤིན་ཏུ་མཁོ་ཆེ་བ་དང་ཤིན་ཏུ་འགྲོ་རྒྱུག་ཆེ་བའི་དབང་གིས་ཐ་སྙད་ཀྱི་རིགས་
གཅིག་ནམ་ཡང་བརྡ་རྙིང་དུ་མི་འགྱུར། དེས་ན་བརྡ་རྙིང་ནི་བོད་ཀྱི་གདོད་མའི་ཐ་
སྙད་གང་ཞིག་བསྟན་བཅོས་དང་སྤྱི་ཚོགས་ཀྱི་འཚོ་བ་གཉི་གར་དེ་དག་གི་འགྲོ་རྒྱུག་
ཆུང་རུ་ཆུང་རུ་ཕྱིན་ཏེ་དུས་རེ་ཞིག་ན་བསྟན་བཅོས་རྙི ང་པར་མ་གཏོགས་གསར་
པར་མི་མངོན་པའི་ཐ་སྙད་དེ་རིགས་ལ་བརྡ་རྙིང་ཞེས་པའི་ཐ་སྙད་ཐོགས་པ་ཡིན།
ཇི་ལྟར་ལོ་ཙཱ་བ་ཆེན་པོ་སྐ་ཅོག་ཞང་གསུམ་གྱི་དུས་སུ་བསྒྱུར་པའི་སངས་རྒྱས་ཕལ་
པོ་ཆེ་དང་། ལུང་སྡེ་བཞི་དང་། མདོ་སྡེ་ཁ་ཅིག་དང་། ཤེར་ཕྱིན་གྱི་མདོ་ཁག་ཅིག་
སྟེ་སྐད་གསར་བཅད་ཀྱིས་གཏན་ལ་མ་ཕབ་པ་རྣམས་སོ། །འདི་ནི་བརྡ་རྙིང་སྡེ་ཚན་
དང་པོ་དེ་ཡིན། མཚན་གཞི་ནི་བརྡ་གསར་རྙིང་གི་བསྟན་བཅོས་རྣམས་སུ་ཡོད་པའི་
བརྡ་རྙིང་ཡིན་ནོ་ཅོག་སྡེ་ཚན་འདིར་གཏོགས།།
གཉིས་པ་ནི་བརྡ་རྙི ང་དུ་གྲག་ཀྱང་ལུང་པ་གཞན་གྱི་སྐད་བོད་སྐད་དུ་ཟུར་
ཆག་པས་བརྡ་རྙིང་པར་འཁྲུལ་པ་ལས་བརྡ་རྙི ང་ངོ་མ་རང་མིན། འོན་ཀྱང་ཕྱིས་
སུ་དེ ་རི གས་བོད་སྐད་ཀྱི་ཐ་སྙད་དུ་རེ ད་པ་ཞིག་ངེས་པར་དུ་དགོས། དེ་ཡང་



508 བོད་ཀྱི་བརྡ་སྤྲོད་ནག་ཊིཀ
ལི ཤིའི་གུར་ཁང་དུ་གསལ་བ་བཞིན་ཁ་ཅིག་ལེགས་སྦྱར་ནས་བྱུང་ཞིང་། དཔེར་ན།
ཨ་ཎཱ་ལ་ཨ་ནུ། བྲཧཱམཎ་ལ་བྲམ་ཟེ། ཨཱརཱཡཱཝལོ་ཀི་ཏ་ལ་ཨཱརཱཡ་པ་ལོ། ཞེས་པ་ལྟ་
བུ་རྣམས་ཡིན། འོན་ཀྱང་སྡེ་ཚན་འདི ར་ལི་ཤིའི་གུར་ཁང་དུ་བཤད་པ། དཔེར་ན།
ཨབ་ཅེས་པ་ཆུའི་སྐད་དོད་ཡིན་པ་དང་། མར་ཆུང་ངུ་ལ་སྟོ་ཀ་ཞེས་སོགས་ཀྱི་
རིགས་བརྡ་རྙིང་གི་སྡེན་ཚན་དུ་བཞག་པ་ནི་རྟོག་པ་རྩིང་བའི་དབྱེ་ཚུལ་ཙམ་དུ་ཟད།
གུར་ཁང་དུ་བཤད་པའི་རྒྱ་ནག་དང་། ཧོར་དང་། ཞང་ཞུང་གི་ཐ་སྙད་ནི་གཡར་
བའི་ཐ་སྙད་ཙམ་ལས་ཟུར་ཆག་ཏུ་གྱུར་པའི་མཚན་གཞི་ཡང་མི་སྣང་ན་བོད་ཀྱི་ཐ་
སྙད་དུ་ཡང་མ་གྲུབ་པས་བརྡ་རྙི ང་གི་ཁོངས་སུ་གཏོགས་པའི་འགྲེལ་བརྗོད་ཤིན་ཏུ་
ནས་ཀྱང་མི་འཐད། འོན་ཀྱང་ལེགས་སྦྱར་གྱི་ཟུར་ཆག་བཞིན་དུ་ལུང་པ་གཞན་གྱི་
ཐ་སྙད་བོད་སྐད་དུ་ཆག་ན་ནི་བརྡ་རྙིང་གི་སྡེ་ཚན་གཉིས་པ་འདིར་གཏོགས་པར་བླ།
འོ་ན་བརྡ་གསར་ཞེས་པ་དེ་རིགས་གང་འདྲ་ཞིག་དགོས་སམ་ཞེན། འདི་ལ་རིགས་
གཉིས་སུ་དབྱེ་ན་རིགས།།
དང་པོ་ནི་བརྡ་རྙིང་གང་ཞིག་སྐད་དང་ཡིག་གཟུགས་ལ་འགྱུར་བ་བྱུང་ནས་བརྡ་
གསར་རེད་པ་དེ་རིགས་ཡིན། དེ་ཡང་རྒྱུ་མཚན་མེད་པ་མིན། རེ་འགའ་ནི་ངག་
གི་བརྗོད་པ་བདེ་པོ་མེད་པས་གཞི་རྩ་དེ་ཉིད་ལ་ཅུང་ཟད་ཡུལ་སྐད་སོགས་ཀྱིས་རྐྱེན་
པས་འགྱུར་བ་བྱུང་སྟེ་བརྡ་རྙིང་དང་ཤིན་ཏུ་ཉེ་བའི་བརྡ་གསར་རིགས་གཅིག་ཡོད།
འདི ་རི གས་ལ་ཟུར་ཆག་ཅེས་ཀྱང་ཟེར་ཆོག ཐ་སྙད་འདི་རིགས་ནི་བརྡ་གསར་
རྙིང་དུ་ཕྱེས་པའི་བརྡ་གསར་མཚན་ཉིད་པ་དེ་ཡིན། དཔེར་ན། གག་ལ་གང་དང་།
བསྩལ་བ་ལ་བསལ་བ། སྩོགས་པ་ལ་སོགས་པ། བསྡུ་བ་ལ་བསུ་བ། དྲི་བསྲུང་དང་དྲི་
བསུང་། བསྩངས་པ་ལ་བསངས་པ། ཕྱུགས་པོ་ལ་ཕྱུག་པོ། བྲག་ཅ་ལ་བྲག་ཆ། རིན་
པོ་ཅེ་ལ་རིན་པོ་ཆེ། རིན་ཅེན་ལ་རིན་ཆེན། མི་ལ་མི། མྱེ་ལ་མེ། གཉི་ཟླ་ལ་ཉི་ཟླ།



བརྡ་གསར་རྙིང་གི་ངོས་འཛིན། 509
བྱའ་ལ་བྱ། བསྐྲུནད་ལ་བསྐྲུན། སངས་རྒྱསཀྱི་ཆོསལ་སངས་རྒྱས་ཀྱི་ཆོས་ཞེས་
པ་ལ་སོགས་པ་རྣམས་ཡིན། སྡེ་ཚན་དང་པོ་འདིར་གཏོགས་པའི་བརྡ་གསར་རྙི ང་ནི་
བརྡ་གསར་རྙིང་དུ་བཤད་པའི་བརྡ་གསར་མཚན་ཉིད་པ་ཡིན།། །
དེ་བཞིན་ཚིག་ཕྲད་ལ་ཡང་འགྱུར་བ་བྱུང་ཡོད། ཐོག་མའི་ཚིག་ཕྲད་རྣམས་དེ་
ཙམ་ངེས་གཟུང་མེད་ཅིང་། རིམ་གྱིས་ཕྲད་རྣམས་ཀྱང་བརྡ་སྤྲོད་ནང་བཤད་པ་ཇི་
བཞིན་སྒྲ་སྦྱོར་ངེས་གཟུང་བྱུང་ཡོད། ཞོལ་རྡོ་རིང་ངོས་སུ། ཟླ་གོང་གི་བུ་ཚ་རྒྱུད་
གྱིས་ཞེས་དང་། བཀའ་གྱོད་གྱིས། རབས་ཆད་གྱི། རྒྱུད་འཕེལད་གྱི། སླེབས་གྱི།
གསས་སླེབས་གྱི། བཀའ་སྩལད་གྱིས། ཕྱི་ནང་གཉིས་གྱི། ལྡེ་བཙན་ཀྱི། རྒྱའི་སྲིད་
གྱི༑ བཀའ་གྲོས་གྱི། བོད་གྱིས་དམག་དྲངས། བཀའ་གྲོས་གྱི། ཞེས་སོགས་ཨི་
ལྡན་གྱི་ཐོབ་ཐང་སུམ་ཅུ་པའི་དངོས་བསྟན་བཞིན་མ་བྱུང་བ་རྣམས་སྐད་བཅད་དང་
པོ་དང་གསུམ་པ་གཉིས་ཀྱི་སྐབས་སུ་བཅོས་པ་དང་། དེ་བཞིན་ཕྲད་གཞན་དཔེར་ན།
ལ་དོན་གྱི་ཕྲད་དང་། ལྷག་བཅས། རྒྱན་སྡུད་སོགས་ཀྱང་ད་ལྟ་བཞིན་དུ་སྒྲ་སྦྱོར་
གྱི་ཐོབ་ཐང་སྦྱར་མི་དགོས་པར་རང་དབང་ཅན་ལྟར་སྦྱོར་བ་ནི་ཡིག་རྙི ང་རྣམས་
སུ་གསལ་བར་མཆིས། དེ་དག་ཀྱང་རིམ་པས་བརྡ་སྤྲོད་དང་མཐུན་པར་སྒྲ་སྦྱོར་གྱི་
ཐོབ་ཐང་ཡོད་པར་བྱས་པའི་དུས་ཀྱང་ཕལ་ཆེར་སྐད་བཅས་གཉིས་པ་དང་གསུམ་
པའི་སྐབས་ཡིན་པར་སྣང་།།
དེང་སྐབས་འགྲེལ་བྱེད་མཁན་པོ་ཚོས་ཤུགས་བསྟན་དུ་བརྩི་བའི་འབྲེལ་སྒྲ་
ཡི་དང་། བྱེད་སྒྲ་ཡིས། སླར་བསྡུའི་ཏོ་དང་། ལ་དོན་གྱི་ཏུ་སོགས་ཀྱང་ཡིག་
རྙི ང་སྔ་མ་སྔ་མ་རྣམས་སུ་མི་གསལ་ཞིང་། ཕྱི་མ་ཕྱི་མ་རྣམས་སུ་རིམ་པས་མང་
དུ་འགྲོ་བས་ཕྱིས་སུ་གསར་དུ་བྱུང་བའི་ཕྲད་ཡིན་པར་ཤེས། ཡང་སུམ་ཅུ་པ་
ལས་ཨི་ལྡན་བཤད་པའི་མཇུག་དེ་མ་ཐག་ཏུ། ཨཱ་ལི་ཕྱིས་ནས་གཉིས་པ་སྦྱར།



510 བོད་ཀྱི་བརྡ་སྤྲོད་ནག་ཊིཀ
ཚིག་རྒྱན་གཉིས་དང་སྡུད་པར་གྱུར། །ཞེས་ཨི་ལྡན་གི་ ཀྱི་ གྱི་ འི་ བཅས་ཀྱི་
དབྱངས་ཨི་ཕྱིས་ནས་རྗེས་འཇུག་གཉིས་པ་ང་སྦྱར་ན་རྒྱན་སྡུད་དུ་གྱུར་པར་བསྟན་
ཡོད་པས་ཚིག་ཟིན་ལྟར་གོ་བ་བླངས་ན་གང་ ཀྱང་ གྱང་ འང་ བཅས་པ་ཚང་མ་རྒྱན་
སྡུད་ཀྱི་ཕྲད་ཡིན་པར་གོ་འོང་བ་ལྟར་གནའ་བོའི་ཡིག་རྙིང་ལ་གཟིགས་ན་ཀྱང་དང་།
གང་། འང་། གྱང་བཅས་ཚང་མ་རྒྱན་སྡུད་དུ་སྦྱར་གྱིན་ཡོད་པ་དཔེར་ན། ནམ་ཞར་
གྱང་སྡེ་སྐུ་སྲུངས་སུ་གནང་བ། ཞེས་དང་། ནམ་གཞར་ཀྱང་། ཀོང་དཀར་པོའི་རྒྱལ་
པོར་གཞན་གྱི་གཞག་པ། ཞེས་ཀྱང་དང་གྱང་གཉིས་རྗེས་འཇུག་ལ་ལྟོས་མེད་ངང་
རྒྱན་སྡུད་ལ་འཇུག་པ་དང་། དེ་བཞིན་གང་སྒྲ་ཡང་རྒྱན་སྡུད་ལ་གཞུག་པ་མང་སྟེ།
ཕྱིས་སུ་རང་རེ ས་ཡོད་ཀྱང་མི་བདེ ན་ལྟ་བུ་ལ་སྔ་མོ་ཡོད་གང་མི་བདེ ན་ནོ།།
ཞེས་འབྲི་བ་དང་། དེང་སྐབས་རང་རེས་ཅི་ཡང་མེད་ལྟ་བུ་ལ་སྔ་མོ་ཅི་གང་མེད་
ཅེས་བྲིས་པ་ལས་ཤེས་ནུས་པ་ཡིན། དེས་ན་ཕལ་ཆེར་སྐད་བཅད་གསུམ་པའི་
སྐབས་སུ་རྒྱན་སྡུད་ཀྱི་ཕྲད་ཀྱང་དང་། གང་། འང་། གྱང་བཞི་ལས་གང་དང་
གྱང་གཉིས་མེད་པར་བྱས་ཤིང་། ཡང་གསར་དུ་བཅུག་པར་སྣང་བ་བཅས་ཕྲད་ཀྱི་
འཕེལ་འགྱུར་སྐོར་ཡིན་ནོ།།
འོན་ཀྱང་གུར་ཁང་དུ་བཤད་པའི་རྩ་ལག་ནི་གཉེན་དང་། ཡེ་འབྱམ་ནི་སྟོང་
ཉིད། གམ་ཡོ་ནི་ཉེ་འཁོར། ཐ་རམ་ནི་ངན་པ་ཞེས་པའི་ཐ་སྙད་སྔ་མ་རྣམས་བརྡ་
རྙི ང་ཡིན་དུ་ཆུག་ཀྱང་ཕྱི་མ་རྣམས་ནི་བརྡ་གསར་རྙི ང་དུ་བཤད་པའི་བརྡ་གསར་
མིན། ཇི་ལྟར་བླ་མ་ནི་དགེ་རྒན་ཞེས་པའི་སྔ་མ་བརྡ་རྙི ང་དང་ཕྱི་མ་བརྡ་གསར་
མིན་པ་བཞིན་ནོ། །ཐ་སྙད་ཕྱི་མ་རྣམས་ནི་ཐ་སྙད་སྔ་མའི་འགྲེལ་བརྗོད་དམ་
དོན་གཅིག་མིང་གི་རྣམ་གྲངས་ཡིན་པ་རང་ཉིད་སེམས་སོ། །གཉིས་པ་ནི་དེང་
རབས་ཤེས་བྱའི་ཐ་སྙད་བོད་སྐད་དུ་གསར་དུ་བསྒྱུར་པའི་ཐ་སྙད་རྣམས་ཡིན།



བརྡ་གསར་རྙི ང་གི་ངོས་འཛིན། 511
འདི་དག་གི་གོ་དོན་ཡང་བོད་ཀྱི་རིག་གཞུང་ནང་མེད་པས་ན་ཐ་སྙད་དང་གོ་དོན་
གཉི་ག་གསར་པ་ཡིན། དེ ར་བརྟེན་ཐ་སྙད་འདི་རིགས་ནི་བརྡ་གསར་ཡིན་ཡང་
ཡོངས་གྲགས་སུ་བཤད་པའི་བརྡ་གསར་རྙི ང་གཉིས་སུ་ཕྱེས་པའི་བརྡ་གསར་མིན།
བོད་ཀྱི་གསུང་རབ་རྙི ང་པའི་གོ་དོན་དཔྱིས་ཕྱིན་པར་རྟོགས་པར་བརྡ་རྙི ང་གི་གོ་
དོན་ཤེས་དགོས་པ་བཞིན་དེང་རབས་ཀྱི་ཤེས་བྱ་རིག་གནས་བོད་ཡིག་ནང་བརྩམས་
འགྱུར་བྱེད་པར་ཐ་སྙད་གསར་པའམ་བརྡ་གསར་རྣམས་ཤིན་ཏུ་གལ་ཆེན་པོ་ཡིན།
ད་ལྟ་བརྡ་རྙི ང་དུ་གྲགས་པ་དག་ཀྱང་སྐབས་ཤིག་ཏུ་བརྡ་རྙི ང་མིན་པ་བཞིན་དུ་ད་
ལྟ་བརྡ་གསར་དུ་གྲགས་པ་དག་ཀྱང་འབྱུང་འགྱུར་སྐབས་ཤིག་ཏུ་ལོ་རྒྱུས་ཀྱི་ཁྲོད་དུ་
བརྡ་གསར་ཞེས་པའི་ཐ་སྙད་བཏགས་ཀྱང་དངོས་དོན་ལག་ལེན་གྱི་ཁྲོད་བརྡ་གསར་
དུ་མི་གནས་པ་ཡིན།། །།



རབ་བྱེད་བཅུ་གཉིས་པ།
ཉེར་མཁོའི་བསྟན་རྩིས།
༄༅། །བསྟན་རྩིས་ཀྱི་གོ་དོན་ངོ་མ་ནི་བདག་ཅག་གི་སྟོན་པ་ཤཱཀྱ་སེང་གེ་འཛམ་
བུའི་གླིང་འདི ར་དུས་ཇི་ཙམ་ན་བྱོན་པ་དང་། དེ་འབྲེལ་ཆོས་འཁོར་བསྐོར་བ་དང་།
བསྟན་འཛིན་གྱི་སྐྱེས་བུ་གཞན་དང་། མཛད་པ་འཕྲིན་ལས་རྣམས་དུས་ནམ་ཞིག་
ན་བྱུང་བའི་དུས་ཚིགས་ཀྱི་རྣམ་གཞག་སྟོན་པའི་གཞུང་ཞིག་ལ་གོ་འོ། །དེང་གི་
ཆར་རྒྱལ་རབས་དང་ལོ་རྒྱུས་ཀྱི་དུས་ཚིགས་སྟོན་པའི་གཞུང་སྤྱི་ལ་ཡང་གོ་བ་ཡིན།
དབྱིན་སྐད་ཐོག་འདི་ལ་ཁུ་རོ་ནོ་ལོ་ཇི་ཟེར། ཕྱི་ལོ་དང་སྤྱི་ལོ། ཡེ་ལོ་གསུམ་
ནི་དོན་གཅིག་གོ །འདི་ནི་སྟོན་པ་ཡེ་ཤུའི་འཁྲུངས་ལོ་ནས་འགོ་ཚུགས་ཤིང་།
བོད་རྒྱལ་ལོ་ནི་བོད་ཀྱི་རྒྱལ་པོ་དང་པོ་གཉའ་ཁྲི་བཙན་པོའི་ཁྲི་ལོ་ནས་འགོ་ཚུགས།
སྟོན་པའི་འདས་ལོ་ནི་བདག་ཅག་གི་སྟོན་པ་སྐུ་མྱ་ངན་ལས་འདས་པའི་ལོ་ནས་འགོ་
ཚུགས་ཤིང་། རབ་བྱུང་ནི་བོད་དུ་དུས་འཁོར་བསྒྱུར་བའི་ལོ་དེ་ནས་འགོ་ཚུགས།
མེ་མཁའ་རྒྱ་མཚོ་ནི་རི གས་ལྡན་བཅུ་པ་རྒྱ་མཚོ་རྣམ་རྒྱལ་དང་བཅུ་གཅིག་པ་
རིགས་ལྡན་རྒྱལ་དཀའི་ཁྲི་ལོའི་སྡོམ་ཐོབ་ལ་མེ་མཁའ་རྒྱ་མཚོར་འབོད་པ་དེ་ནས་
འགོ་ཚུགས།།



514 བོད་ཀྱི་བརྡ་སྤྲོད་ནག་ཊཾ ཀཿ
བོད་རྒྱལ་ལོ་དང་སྟོན་པའི་མྱང་འདས་ཀྱི་ལོ།
༈ བོད་ཀྱི་རྒྱལ་པོ་དང་པོ་གཉའ་ཁྲི་བཙན་པོའི་ཁྲི་ལོ་ནི་ཕྱི་ལོའི་སྔོན་ལོ་ ༡༢༧
ཤིང་སྟག་ལ་འཁེལ་ཞིང་། དེས་ན་བོད་རྒྱལ་ལོ་ནི་ཕྱི་ལོའི་སྔོན་ལོ་ ༡༢༧ ནས་
འགོ་ཚུགས་ཤིང་། སངས་རྒྱས་བཅོམ་ལྡན་འདས་ཞིང་ཁམས་གཞན་དུ་གཤེགས་
པའི་ལོ་དེ་ནི་གནས་བརྟན་སྡེ་པ་དང་ཡོངས་གྲགས་ལོ་རྒྱུས་ཀྱི་དེབ་ཐེར་རྣམས་སུ་
ཕྱི་ལོའི་སྔོན་ལོ་ ༥༤༤ ལོར་འཁེལ་ཞིང་། དེས་ན་སྟོན་པའི་མྱང་འདས་ཀྱི་ལོ་
ནི་འདི་ནས་འགོ་ཚུགས།།
རབ་བྱུང་། །
༈ རབ་བྱུང་གི་ལོ་དང་པོ་ནི་ཕྱི་ལོ་ ༡༠༢༧ ནས་འགོ་ཚུགས་ཤིང་། དེ་ནས་
ངོ་ཐོག་གི་ལོ་བགྲངས་པའི་དྲུག་ཅུའི་མཚམས་ལ་རབ་བྱུང་གཅིག་འཁོར་གྱི་ཡོད།
དེས་ན་རབ་བྱུང་དང་པོ་ནི་ཕྱི་ལོ་ ༡༠༢༧ ནས་ ༡༠༨༦ བར་ཡིན། རབ་བྱུང་དེ་
ཐོག་མར་འགོ་ཚུགས་དུས་ཁམས་མེ་དང་ལོ་རྟ་ཕོ་མོ་ཡི་ནང་ནས་མོ་དང་། ལོ་བརྙན་
ཡོས་འཁེལ་བས་སྤོར་ཐང་གི་ལུགས་སུ་མེ་མོ་ཡོས་དང་། སྟོད་འགྲེལ་གྱི་ལུགས་
སུ་རབ་བྱུང་ཟེར། རབ་བྱུང་དེ་ཐོག་མ་གང་འདྲ་བྱས་ནས་འགོ་ཚུགས་པ་རེད་ཅེ་
ན་བརྒྱ་ཕྲག་བཅུ་གཅིག་ནང་གྱི་ཇོ་ལོ་ཙཱ་བ་ཟླ་བའི་འོད་ཟེར་ཞུ་བ་ཞིག་བྱོན་ཅིང་།
ཁོང་གིས་དུས་འཁོ ར་རྩ་རྒྱུད་བོད་སྐད་དུ་བསྒྱུར་བའི་ལོ་དེ་ནས་བཟུང་རབ་བྱུང་
རྩིས་འགོ་ཚུགས། ད་ལྟ་རབ་བྱུང༌ ༡༧ འགྲོ་བཞིན་པ་རེད། མངོན་བརྗོད་བེད་སྤྱོད་
བཏང་ན་རབ་བྱུང་བཅུ་བདུན་ལ་རབ་བྱུང་རི་ཟླ་དང་རབ་གནས་ཀྱང་ཟེར། ཐོག་



ཉེར་མཁོའི་བསྟན་རྩིས། 515
མའི་གསལ་བྱེད་ཀྱི་ཆ་ནས་དྲུག་ཅུ་སྐོར་གཅིག་གི་ལོ་ལ་ཡང་རབ་བྱུང་ཞེས་ཐོགས།
སྤྱིར་བཏང་དྲུག་ཅུ་སྐོར་གཅིག་རྩིས་པའི་སྐབས་མེ་ཕོ་བྱི་དེ་ལོ་དང་པོར་རྩི་བ་ཡིན།
རབ་བྱུང་རྩིས་སྟངས་ཚུལ་བཞིན་ཤེས་པ་ལ་ཐོག་མར་ལོ་འཁོར་བཅུ་གཉིས་དང་
ཁམས་ལྔ་ཡི་གོ་རིམ་ངེས་ཅན་མ་འཁྲུགས་པ་ཤེས་དགོས། ལོ་འཁོར་བཅུ་གཉིས་ནི།
བྱི་བ་གླང་སྟག་ཡོས་འབྲུག་སྦྲུལ། །རྟ་ལུག་སྤྲེལ་དང་བྱ་ཁྱི་ཕག །ཁམས་ལྔ་ནི།
ཤིང་མེ་ས་ལྕགས་ཆུ་ལྔ་པོ་བཅས་སོ། །ལོ་རྟགས་ལོ་རེར་བརྗེས་ཀྱང་། ཁམས་ནི་
ལོ་གཉིས་རེར་བརྗེ་བ་ཡིན། ཁམས་དང་པོ་དེ ར་ཕོ་སྒྲ་སྦྱར་བ་དང་གཉིས་པ་དེར་
མོ་སྒྲ་སྦྱར་དགོས། དཔེར་ན། རབ་བྱུང་དང་པོའི་ལོ་དང་པོའི་ལོ་ཁམས་ནི་མེ་མོ་
ཡོས་ཡིན་པར་བརྟེན་དེའི་ཕྱི་ལོའི་ལོ་ཁམས་དེ་ས་ཕོ་འབྲུག་གོ། །
དེ་ཡི་ཕྱི་ལོའི་ལོ་ཁམས་ནི་ས་མོ་སྦྲུལ་ལོ། །ཕོ་སྒྲ་སླེ བ་དུས་དེའི་ཕྱི་ལོར་
ཁམས་རང་འཇགས་དང་། མོ་སྒྲ་སླེབ་དུས་དེའི་ཕྱི་ལོར་ཁམས་དེར་འགྱུར་བ་འགྲོ་
བ་ཡིན། རབ་བྱུང་རེ་རེའི་ལོ་ཁམས་དེ་མེ་མོ་ཡོས་ནས་འགོ་ཚུགས་ཏེ་རིམ་བཞིན་
རབ་བྱུང་རེ་རེའི་ལོ་ཐ་མ་དེ་མེ་ཕོ་སྟག་ལ་སླེབ། དེས་ན་མེ་ཕོ་སྟག་ནི་རབ་བྱུང་རེ་
རེའི་ལོ་མཐའ་མ་དེ་ཡིན། དེ་ནས་སླར་ཡང་རབ་བྱུང་ཕྱི་མ་དེ་འགོ་ཚུགས་སོ།།
རབ་བྱུང་འགོ་ཚུགས་ནས་བརྩིས་དུས་གར་སླེ བ་ཀྱི་ལོ་གྲངས་དེ ར་རབ་ལོ་ཟེར།
ཟླ་བ་རེ་རེ ར་ལོ་རྟགས་རེ་རེའི་མིང་གིས་བསྙད་ཡོད་ཅིང་། དེ་ནི་ལོ་རྟགས་
འབྲུག་དེ་བོད་ཟླ་དང་པོ་དང་། ཡོས་ཟླ་དེ་བོད་ཟླ་བཅུ་གཉིས་ལ་བཤད་པ་ཡིན།
ཟླ་བ་གསུམ་རེར་ནམ་དུས་རེ་རེའི་ར་འབྲིང་ཐ་གསུམ་གྱི་དབང་དུ་བྱས་ན་དཔྱིད་ར་
སྟག་ཟླ་དང་། དཔྱིད་འབྲིང་ཡོས་ཟླ། དཔྱིད་ཐ་འབྲུག་ཟླ་ཡིན། དེ་བཞིན། དབྱར་
ར་སྦྲུལ་ཟླ་དང་། དབྱར་འབྲིང་རྟ་ཟླ། དབྱར་ཐ་ལུག་ཟླ་ཡིན། སྟོན་ར་སྤྲེལ་ཟླ་དང་།
སྟོན་འབྲིང་བྱ་ཟླ། སྟོན་ཐ་ཁྱི་ཟླ། དེ་བཞིན་དགུན་ར་ཕག་ཟླ་དང་། དགུན་འབྲིང་



516 བོད་ཀྱི་བརྡ་སྤྲོད་ནག་ཊིཀ
བྱི་ཟླ། དགུན་ཐ་གླང་ཟླ་བཅས་ཡིན་ནོ། །འོན་ཀྱང་དུས་འཁོར་རྒྱུད་ལུགས་ལྟར་ན།
བོད་ཟླ་དང་པོ་དཔྱིད་རར་ངོས་འཛིན་བྱེད་པ་དང་ཆབས་ཅིག་བོད་ཟླ་དང་པོའི་མིང་
ལ་སྟག་ཟླ་ཡང་ཟེར་རོ།།
ཧོར་ཟླ་དང་སྐར་ཁྱིམ་མམ་ཉི་ཁྱིམ།
༈ ཧོར་ཟླ་བཅུ་གཉིས་ནི། མཆུ་དབོ་ནག་པ་ས་ག་ཟླ། །སྣོན་ཟླ་ཆུ་སྟོད་གྲོ་བཞིན་ཟླ།།
ཁྲུམས་སྟོད་དབྱུ་གུ་སྨིན་དྲུག་ཟླ། །མགོ་ཟླ་རྒྱལ་ཟླ་བཅུ་གཉིས་ཟླ། །ཧོར་ཟླའི་
ཚེས་གཅིག་ནས་བཅོ་ལྔ་བར་ཡར་ངོའི་ཟླ་བ་དང་དཀར་ཕྱོ གས་ཀྱང་ཟེར་ཞིང་།
ཚེས་བཅུ་དྲུག་ནས་གནམ་གང་བར་མར་ངོའམ་དམར་ཕྱོགས་སམ་ནག་ཕྱོགས་ཀྱང་
ཟེར་བ་ཡིན། མཆུ་ཟླ་བོད་ཟླ་དང་པོ་ཡིན་པ་དང་ས་ཟླ་སྟེ་བི་ཤཱཁ་ནི་བོད་ཟླ་བཞི་པ་
ཡིན་པ་ཡོངས་གྲགས་དང་འདི་ཉིད་ཕུག་ལུགས་ཀྱི་དབང་དུ་བྱེད་ཀྱི། དུས་འཁོར་
རྒྱུད་ལུགས་ཀྱི་དབང་དུ་བྱས་ན་དབོ་ཟླ་བོད་ཟླ་དང་པོ་དང་ས་ག་ཟླ་བ་བོད་ཟླ་གསུམ་
པ་ཡིན། སྔ་མའི་ལུགས་ཀྱི་དབང་དུ་བྱས་ན་ས་ག་ཟླ་བ་ནི་བོད་ཟླ་བཞི་པ་དང་།
བོད་ཟླ་བཞི་པ་སྟེ་བི་ཤཱཁ་ཟླ་བའི་ཚེས་བཅོ་ལྔ་ནི་ཕྱི་ལོ་ ༢༠༡༢ ལོར་ཕྱི་ཟླ་དྲུག་པའི་
ཚེས་ ༤ རེས་གཟའ་ཟླ་བ་ཉིན་འཁེལ་བ་ལྟ་བུ་ཡིན། ཕྱི་མའི་ལུགས་ཀྱི་དབང་དུ་
བྱས་ན་རང་རེའི་སྟོན་པ་སངས་རྒྱས་པ་དང་ཞི་བར་གཤེགས་པའི་དུས་ཆེན་བོད་ཟླ་
གསུམ་པ་ས་ག་ཟླ་བའི་ཚེས་བཅོ་ལྔ་ནི་བོད་ཟླ་གསུམ་པ་སྟེ་བི་ཤཱཁ་ཟླ་བའི་ཚེས་ ༡༥
དེ་ཕྱི་ལོ་ ༢༠༡༢ ལོར་ཕྱི་ཟླ་ལྔ་པའི་ཚེས་ ༦ རེས་གཟའ་པ་སངས་ཉིན་འཁེལ་ལོ།།
འདི་ནི་རྒྱ་གར་གྱི་ལོ་ཐོའི་དབང་དུ་བྱས་ན་བོད་ཟླ་གསུམ་པར་འཁེལ་བ་ལས་བཞི་



ཉེར་མཁོའི་བསྟན་རྩིས། 517
པར་མི་འཁེལ། སྔ་ཕྱི་གཉིས་ཀ་ནི་འགྲིགས་ཐབས་མེད་པས་ས་ག་ཟླ་བ་དེ་བོད་ཟླ་
གསུམ་པ་དང་བཞི་པ་གང་ཡིན་སྐོར་སློབ་སྦྱོང་ནན་ཏན་བྱས་ཏེ་ཐག་གཅོད་དགོས་
པར་སེམས། མདོར་ན་གནམ་ལ་བི་ཤཱཁ་པུ་ཎི་མཱ་ག་དུས་ཤར་ཡང་ས་གནས་གཅིག་
ཏུ་དུས་ཚེས་ཐ་དད་ཡོང་ཐབས་མེད་པས་རྒྱ་གར་དུ་སྟོན་པ་སངས་རྒྱས་འཁྲུངས་
པའི་ཉིན་དེ་ཉིན་གཅིག་ལ་འཁེལ་དགོས་པ་ལས་ཟླ་བ་གཅིག་གི་ཁྱད་པར་འགྲོ་མི་
སྲིད། འདི་ལ་མིང་གི་སྒོ་ནས་བོད་ཟླ་གསུམ་བཞི་གང་ཞིག་ཐོགས་ཀྱང་ཅི་སྟེ།
འོན་ཀྱང་ཟླ་བ་གཅིག་གི་བར་ཁྱད་འདི་ལྟར་བྱུང་བ་ནི་ཅུང་ལྐོག་ཏུ་གྱུར་པའི་གནས་
ཚུལ་ཞིག་ཏུ་ཟད། ཇི་ལྟར་ཡང་ཆོས་ཐམས་ཅད་རྟོག་པས་བཏགས་ཙམ་དུ་ཟད་པས་
དད་པ་ཅན་གྱིས་གང་ཞིག་བྱས་ཀྱང་ཅི་སྟོ།།
བོད་ཚེས་གཅིག་ནས་སུམ་ཅུ་བར་དགའ་བཟང་རྒྱལ་སྟོང་རྫོགས་བཅས་པ་རིམ་
པར་བགོས་ཏེ་བོད་ཚེས་ ༡ དང༌ ༦ དང༌ ༡༡ དང༌ ༡༦ དང༌ ༢༡ དང་ ༢༦
བཅས་ལ་དགའ་བའི་ཚེས་ཞེས་བྱ་སྟེ། དཔེར་ན། ཚེས་གཅིག་ལ་དཀར་ཕྱོགས་
དགའ་བ་དང་པོ་དང་། ཚེས་ ༦ ལ་དཀར་ཕྱོགས་དགའ་བ་གཉིས་པ་ཞེས་རིམ་
བཞིན་ཀུན་ལ་རིགས་བསྒྲེའོ། །བོད་ཀྱི་སྒོམ་སྒྲུབ་ཉམས་ལེན་གྱི་དུས་ཡུན་བརྗོད་
སྐབས་ལོ་གསུམ་ཕྱོགས་གསུམ་ཞེས་པའི་ཕྱོགས་དེ་འདི ར་བཤད་པའི་ཟླ་ཕྱེད་ལ་
གོ་ཞིང་། དེས་ན་ཕྱོགས་གསུམ་ནི་ཞག་ཞེ་ལྔའི་དོན་ཡིན། །ཧོར་ཟླ་དང་པོ་མཆུ་
ཟླ་ཡིན་ཡང་། ལོ་མགོའི་ཟླ་བ་ནི་ཧོར་ཟླ་བཅུ་གཅིག་ལ་འཁེལ་བས་མགོ་ཟླ་ཡིན།
དེས་ན་ཧོར་ཟླ་བཅུ་གཅིག་ནང་སྐྱེས་པའི་བྱིས་པ་རྣམས་ལོ་གསར་པའི་ལོ་རྟགས་
འཁྱེར་དགོས་པ་ཡིན།།
ཉི་ཁྱིམ་བཅུ་གཉིས་ནི། ལུག་གླང་འཁྲིག་པ་ཀརྐ་ཊ། །སེང་གེ་བུ་མོ་སྲང་
སྡི ག་གཞུ། །ཆུ་སྲིན་བུམ་པ་ཉ་རྣམས་ཡིན། །ཉི་མ་ལུག་ཁྱིམ་དུ་འཕོ་བའི་ཟླ་



518 བོད་ཀྱི་བརྡ་སྤྲོད་ནག་ཊིཀ
ཚེས་ནི་ཕྱི་ཟླ་གསུམ་པའི་ ༢༡ ནས་བཞི་པའི་ ༢༠ བར་དང་། གླང་ཁྱིམ་དུ་
འཕོ་བའི་ཟླ་ཚེས་ནི་ཕྱི་ཟླ་བཞི་པའི་ ༢༡ ནས་ལྔ་པའི་ ༢༡ བར། འཁྲིག་ཁྱིམ་
དུ་འཕོ་བའི་ཟླ་ཚེས་ནི་ཕྱི་ཟླ་ལྔ་པའི་ ༢༢ ནས་དྲུག་པའི་ ༢༡ བར། ཀརྐ་ཊའི་
ཁྱིམ་དུ་འཕོ་བའི་ཟླ་ཚེས་ནི་ཕྱི་ཟླ་དྲུག་པའི་ ༢༢ ནས་བདུན་པའི་ ༢༢ བར།
སེང་ཁྱིམ་དུ་འཕོ་བའི་ཟླ་ཚེས་ནི་ཕྱི་ཟླ་བདུན་པའི་ ༢༣ ནས་བརྒྱད་པའི་ ༢༢ བར།
བུ་མོའི་ཁྱིམ་དུ་འཕོ་བའི་ཟླ་ཚེས་ནི་ཕྱི་ཟླ་བརྒྱད་པའི་ ༢༣ ནས་དགུ་པའི་ ༢༢
བར། སྲང་ཁྱིམ་དུ་འཕོ་བའི་ཟླ་ཚེས་ནི་ཕྱི་ཟླ་དགུ་པའི་ ༢༣ ནས་བཅུ་པའི་ ༢༢
བར། སྡིག་ཁྱིམ་དུ་འཕོ་བའི་ཟླ་ཚེས་ནི་ཕྱི་ཟླ་བཅུ་པའི་ ༢༣ ནས་བཅུ་གཅིག་གི་
༢༡ བར། གཞུ་ཁྱིམ་དུ་འཕོ་བའི་ཟླ་ཚེས་ནི་ཕྱི་ཟླ་བཅུ་གཅིག་གི་ ༢༣ ནས་བཅུ་
གཉིས་ཀྱི་ ༢༡ བར། ཆུ་སྲིན་ཁྱིམ་དུ་འཕོ་བའི་ཟླ་ཚེས་ནི་བཅུ་གཉིས་ཀྱི་ ༢༢
ནས་དང་པོའི་ ༢༠ བར། བུམ་ཁྱིམ་དུ་འཕོ་བའི་ཟླ་ཚེས་ནི་ཕྱི་ཟླ་དང་པོའི་ ༢༡
ནས་གཉིས་པའི་ ༡༩ བར་ཡིན། ཉ་ཁྱིམ་དུ་འཕོ་བའི་ཟླ་ཚེས་ནི་ཕྱི་ཟླ་གཉིས་པའི་
༢༠ ནས་གསུམ་པའི་ ༢༠ བར་ཡིན།། །
མེ་མཁའ་རྒྱ་མཚོ།
༈ རིགས་ལྡན་བཅུ་པའི་ཁྲི་ལོ་ ༡༨༢ དང་། བཅུ་གཅིག་པའི་ཁྲི་ལོ་ ༢༢༡
བསྡོམས་པས་ ༤༠༣ ལ་གྲངས་ཀྱི་མངོན་བརྗོད་ནང་མེ་མཁའ་རྒྱ་མཚོར་འབོད།
མེ་ནི་གསུམ་དང་མཁའ་ནི་ཐིག་དང་རྒྱ་མཚོ་ནི་བཞི་ཡི་གྲངས་ཀྱི་མངོན་བརྗོད་ཡིན།
འོན་ཀྱང་ ༣༠༤ ཞེས་མ་བཀོད་པར་ ༤༠༣ ཞེས་བཀོད་པའི་རྒྱུ་མཚན་ནི་བོད་
ཀྱི ་སྐར་རྩིས་རི ག་པར་གྲངས་ཀྱི་འབྲི་བགྲང་སྐབས་འབྲི་བ་པོ་རང་གཡས་ནས་



ཉེར་མཁོའི་བསྟན་རྩིས། 519
བརྩམས་ཏེ་འགོ་འཛུགས་པ་སྤྱི་སྲོལ་ཡིན། དེས་ན་མེ་མཁའ་རྒྱ་མཚོ་ནི་ ༤༠༣
ལས་ ༣༠༤ མིན། ཇི་ལྟར་གྲངས་ཀྱི་མངོན་བརྗོད་མཁའ་མེ་ཞེ ས་པ་ ༣༠
ལས་ ༠༣ མིན་པ་བཞིན་ནོ། །རིགས་ལྡན་བཅུ་པ་ནི་རྒྱ་མཚོ་རྣམ་རྒྱལ་དང་།
བཅུ་གཅིག་པ་ནི་རྒྱལ་དཀའ་འོ། །མེ་མཁའ་རྒྱ་མཚོའི་ལོ་དང་པོ་དེ་ཕྱི་ལོ་ ༦༢༤
ལོར་འཁེལ་ཞིང་། དེའི་སྟབས་ཀྱིས་མེ་མཁའ་རྒྱ་མཚོའི་ལོ་ཐ་མ་དེ་ཕྱི་ལོ་ ༡༠༢༦
ཡིན། དེར་བརྟེན་མེ་མཁའ་རྒྱ་མཚོའི་འདས་ལོ་དང་པོ་དེ་ཕྱི་ལོ་ ༡༠༢༧ ཡིན་ཞིང་།
དེ་ནི་རབ་བྱུང་དང་པོའི་ལོ་དང་པོ་ཡང་ཡིན་པས་ན་སྤོར་ཐང་གི་ལུགས་སུ་མེ་མོ་
ཡོས་དང་སྟོད་འགྲེལ་གྱི་ལུགས་སུ་རབ་བྱུང་གི་ལོར་འབོད། མདོར་ན་བོད་རབ་
ལོ་དང་མེ་མཁའ་རྒྱ་མཚོའི་འདས་ལོའི་གྲངས་གཉིས་རྟག་ཏུ་གཅིག་པ་ཡིན་ནོ།།
གོང་གསལ་བསྟན་རྩིས་ཀྱི་འགྲོ་སྟངས་ཉི་ཚེ་བ་ཞིག་བཀོད་པ་རྣམས་ནི་ཉིན་ཞག་
ཕྲུགས་གཅིག་ནང་རྟག་ཏུ་བེད་སྤྱོད་བྱེད་དགོས་པ་ཞེ་གཅིག་ལ་བརྟེན་ད་ལམ་འདིར་
གལ་ཆེར་སེམས་ཏེ་བཀོད་པ་ལགས་སོ།།
ཕྱི་ལོ་བཀོལ་ཏེ་བོད་རྒྱལ་ལོ་འཚོལ་སྟངས།
༈ ཕྱི་ལོ་ཤེས་ཀྱི་ཡོད་ན་བོད་རྒྱལ་ལོ་འཚོལ་ཐུབ། དེ་ཡང་། བོད་རྒྱལ་ལོ་ནི་ཕྱི་
ལོ་དང་ ༡༢༧ གྱི་སྡོམ་ཐོབ་དེ་ཡིན། དེར་བརྟེན་ཕྱི་ལོ་ ༢༠༡༢ ལ་མཚོན་ན་
བོད་རྒྱལ་ལོ་ནི་ ༢༡༣༩ ཡིན། དེ་བཞིན། ཕྱི་ལོ་ ༡༩༥༩ ལ་མཚོན་ན་བོད་རྒྱལ་
ལོ་ནི་ ༢༠༨༦ ཡིན།།



520 བོད་ཀྱི་བརྡ་སྤྲོད་ནག་ཊིཀ
བོད་རྒྱལ་ལོ་བཀོལ་ཏེ་ཕྱི་ལོ་འཚོལ་སྟངས།
༈ བོད་རྒྱལ་ལོ་ཤེས་ཀྱི་ཡོད་ན་ཕྱི་ལོ་འཚོལ་ཐུབ། དེ་ཡང་། ཕྱི་ལོ་ནི་བོད་རྒྱལ་
ལོ་དང༌ ༡༢༧ གྱི་འཐེན་ཐོབ་དེ་ཡིན། བོད་རྒྱལ་ལོ་ ༢༡༣༩ ལ་མཚོན་ན་ཕྱི་ལོ་
ནི་ ༢༠༡༢ ཡིན། དེ་བཞིན་བོད་རྒྱལ་ལོ་ ༢༠༨༦ ལ་མཚོན་ན་ཕྱི་ལོ་ནི་ ༡༩༥༩
ཡིན།།
་ ཕྱི་ལོ་བཀོལ་ཏེ་སྟོན་པའི་འདས་ལོ་འཚོལ་སྟངས།
༈ ཕྱི་ལོ་ཤེས་ཀྱི་ཡོད་ན་སྟོན་པའི་འདས་ལོ་འཚོལ་ཐུབ། དེ་ཡང་། སྟོན་པའི་
འདས་ལོ་ནི་ཕྱི་ལོ་དང་ ༥༤༤ ཡི་སྡོམ་ཐོབ་དེ་ཡིན། དེར་བརྟེན་ཕྱི་ལོ་ ༡༩༥༦
ལ་མཚོན་ན་སྟོན་པའི་འདས་ལོ་ནི་ ༢༥༠༠ ཡིན། དེ་བཞིན། ཕྱི་ལོ་ ༢༠༡༢
ལ་མཚོན་ན་སྟོན་པའི་འདས་ལོ་ ༢༥ ༥༦ ཡིན།།
སྟོན་པའི་འདས་ལོ་བཀོལ་ཏེ་ཕྱི་ལོ་འཚོལ་སྟངས།
༈ སྟོན་པའི་འདས་ལོ་ཤེས་ཀྱི་ཡོད་ན་ཕྱི་ལོ་འཚོལ་ཐུབ། དེ་ཡང་། ཕྱི་ལོ་ནི་སྟོན་
པའི་འདས་ལོ་དང་ ༥༤༤ ཡི་འཐེན་ཐོབ་དེ་ཡིན། སྟོན་པའི་འདས་ལོ་ ༢༥༠༠
ལ་མཚོན་ན་ཕྱི་ལོ་ནི་ ༡༩༥༦ ཡིན། དེ་བཞིན་སྟོན་པའི་འདས་ལོ་ ༢༥ ༥༦



ཉེར་མཁོའི་བསྟན་རྩིས། 521
ལ་མཚོན་ན་ཕྱི་ལོ་ནི་ ༢༠༡༢ ཡིན། དེ་བཞིན་སྟོན་པའི་འདས་ལོ་ ༢༧༡
ལ་མཚོན་ན་ཕྱི་ལོ་ནི་ - ༢༧༣ ཡིན། - འཐེན་རྟགས་ཀྱིས་ཕྱི་ལོའི་སྔོན་ལོ་ ༢༧༣
ཡིན་པ་མཚོན། འདི་ནི་སངས་རྒྱས་ནས་ལོ་ཉིས་བརྒྱ་དང་དོན་གཅིག་པ་ལ་རྒྱལ་པོ་
མྱ་ངན་མེད་ཀྱི་ཁྲི་ལོ་ཚུགས་པ་ཡིན་ནོ་ཞེས་སིང་ག་ལའི་ལོ་རྒྱུས་སུ་གསལ་བ་དེ་ཉིད་
རྒྱ་གར་གྱི་ལོ་རྒྱུས་དང་ཁ་བཏབ་ན་དེ་ལོ་ཕྱི་ལོའི་སྔོན་ལོ་ ༢༧༣ འཁེལ་བས་རྩིས་
སྡེབ་འགྲིགས་པའི་ཁུངས་སྐྱེལ་དུ་ཕུལ་ལོ།།
གཞན་ཡང་ཕྱི་ལོ་ ༢༠༡༢ ལོ་འདི་སྟོན་པའི་ཆོས་འཁོར་བསྐོར་ནས་ལོ་ངོ་
༢༦༠༢ འཁོར་བ་དང་། སྟོན་པ་སྐུ་འཁྲུངས་ནས་ལོ་ངོ༌ ༢༦༣༧ འཁོར་གྱི་ཡོད།
དེ་ཡང་སྟོན་པ་མངོན་པར་རྫོགས་པར་སངས་རྒྱས་པའི་ལོ་དེ ར་དགུང་ལོ་ ༣༥
དང་སྐུ་མྱ་ངན་ལས་འདས་པའི་ལོ་དེར་དགུང་ལོ་ ༨༡ ཡིན་པར་བརྟེན་ ༥༤ ༤
ཡི་སྟེང་དུ་ ༨༡ བསྣན་པས་ ༦༢༥ ཡིན་ཅིང་། དེར་བརྟེན་ཕྱི་ལོའི་སྔོན་ལོ་ ༦༢༥
ལ་སྟོན་པ་འཁྲུངས་ཤིང་། དེ་སྟེང་ ༢༠༡༢ བསྣན་པས་སྟོན་པ་སྐུ་འཁྲུངས་ནས་
འདི་ལོ་ ༢༦༣༧ འཁོར་གྱི་ཡོད་པ་དེ་རྩིས་ཀྱི་ལམ་ནས་གཏན་ལ་ཕབ་བོ། །དེ་བཞིན་
ཆོས་འཁོར་དང་པོ་བསྐོར་ནས་ལོ་དུ་སོང་ནི་སྐུ་འཁྲུངས་ནས་ལོ་དུ་སོང་ནས་ ༣༥
འཐེན་དགོས་ཤིང་། ཡང་ན་མྱང་འདས་ཀྱི་ལོ་ཡི་སྟེང་ལོ་ ༤༦ བསྣན་དགོས།
དེས་ན་ ༢༦༣༧ དང༌ ༣༥ ཡི་འཐེན་ཐོབ་དང་། ༢༥ ༥༦ དང་ ༤༦ གི་སྡོམ་ཐོབ་
གཉིས་ཀ་ ༢༦༠༢ འཁེལ་བར་བརྟེན་གྲངས་རྩིས་མ་ནོར་བའི་དན་རྟགས་སུ་ཕུལ།
སླར་ཡང་ཞུས་ན། ༣༥ དང༌ ༤༦ གི་སྡོམ་ཐོབ་ ༨༡ སླེབ་པ་འདི་ནི་སྟོན་པའི་
སྐུ་ཚེའི་དུས་ཡུན་ལོ་ངོ༌ ༨༡ ཡིན་པ་གསལ་བས་ཀྱང་རྩིས་ནོར་མ་ཞུགས་པའི་
སླར་ཡང་དན་རྟགས་སུ་ཕུལ་ལོ།།



522 བོད་ཀྱི་བརྡ་སྤྲོད་ནག་ཊིཀ
ཕྱི་ལོ་བཀོལ་ཏེ་རབ་ལོ་འཚོལ་སྟངས།
༈ ཕྱི་ལོ་ཤེས་ཀྱི་ཡོད་ན་རབ་ལོ་འཚོལ་ཐུབ། དེ་ཡང་། རབ་ལོ་ནི་ཕྱི་ལོ་དང་
༡༠༢༦ གི་འཐེན་ཐོབ་དེ་ཡིན། ཕྱི་ལོ་ ༢༠༡༢ ལ་མཚོན་ན་རབ་ལོ་ནི་ ༩༨༦
ཡིན། དེ་བཞིན་ཕྱི་ལོ་ ༡༩༥༩ ལ་མཚོན་ན་བོད་རབ་ལོ་ནི་ ༩༣༣ ཡིན།
ཕྱི་ལོ་ ༦༡༧ ལ་མཚོན་ན་བོད་རབ་ལོ་ནི་ + ༤༠༩། འཐེན་རྟགས་ཀྱིས་རབ་ལོའི་
སྔོན་གྱི་ལོ་གྲངས་ ༤༠༩ ཡིན་པ་མཚོན། འདི་ནི་ཆོས་རྒྱལ་སྲོང་བཙན་སྒམ་པོའི་
འཁྲུངས་ལོ་ཡིན་ནོ།།
༡༠
ཕྱི་ལོ་བཀོལ་ཏེ་མེ་མཁའ་རྒྱ་མཚོའི་འདས་ལོ་འཚོལ་སྟངས།
༈ ཕྱི་ལོ་ཤེས་ཀྱི་ཡོད་ན་མེ་མཁའ་རྒྱ་མཚོའི་འདས་ལོ་འཚོལ་ཐུབ། དེ་ཡང་།
མེ་མཁའ་རྒྱ་མཚོའི་འདས་ལོ་ནི་ཕྱི་ལོ་དང་ ༡༠༢༦ གི་འཐེན་ཐོབ་དེ་ཡིན།
ཕྱི་ལོ་ ༢༠༡༢ ལ་མཚོན་ན་མེ་མཁའ་རྒྱ་མཚོའི་འདས་ལོ་ནི་ ༩༨༦ ཡིན།
དེ་བཞིན་ཕྱི་ལོ་ ༡༩༥༩ ལ་མཚོན་ན་མེ་མཁའ་རྒྱ་མཚོའི་འདས་ལོ་ནི་ ༩༣༣
ཡིན། ཕྱི་ལོ་ ༦༡༧ ལ་མཚོན་ན་མེ་མཁའ་རྒྱ་མཚོའི་འདས་ལོ་ནི་ - ༤༠༩།
འཐེ ན་རྟགས་ཀྱི ས་མེ་མཁའ་རྒྱ་མཚོའི་འདས་ལོའི་སྔོ ན་གྱི་ལོ་གྲངས་ ༤༠༩
ཡིན་པ་མཚོན། འདི་ནི་ཆོས་རྒྱལ་སྲོང་བཙན་སྒམ་པོའི་འཁྲུངས་ལོ་ཡིན་ནོ། །མེ་
མཁའ་རྒྱ་མཚོའི་ལོ་དང་མེ་མཁའ་རྒྱ་མཚོའི་འདས་ལོ་གཉིས་མ་འཛོལ་བ་དགོས།



ཉེར་མཁོའི་བསྟན་རྩིས། 523
དང་པོ་ནི་ཕྱི་ལོ་ ༦༢༤ ནས་འགོ་ཚུགས་ཤིང་། གཉིས་པ་ནི་ཕྱི་ལོ་ ༡༠༢༧
ནས་འགོ་ཚུགས། དེས་ན་ལོ་ཙཱ་བ་རིན་ཆེན་བཟང་པོ་ཕྱི་ལོ་ ༩༥༨ ལོར་འཁྲུངས་
པས་མེ་མཁའ་རྒྱ་མཚོའི་ལོ་ ༣༣༥ ལ་འཁྲུངས། ཡང་ན་མེ་མཁའ་རྒྱ་མཚོའི་འདས་
ལོའི་སྔོན་ལོ་ ༦༨ ལ་འཁྲུངས། གང་ཡིན་ཟེར་ན། ཕྱི་ལོ་ ༦༢༣ གྱི་སྟེང་དུ་
མེ་མཁའ་རྒྱ་མཚོའི་ལོ་ ༣༣༥ བསྣན་པས་ཕྱི་ལོ་ ༩༥༨ ཡིན་པ་དང་ཆབས་ཅིག་
ཕྱི་ལོ་ ༡༠༢༦ ནས་མེ་མཁའ་རྒྱ་མཚོའི་སྔོན་ལོ་ ༥༨ འཐེན་པས་ཕྱི་ལོ་ ༩༥༨
རེད་པ་ལ་བརྟེན་ནས་གོང་གསལ་རྩིས་རྣམས་འགྲིགས་པའི་ཁུངས་སྐྱེལ་དུ་ཕུལ།
ཞེས་བྱ་བ་སྤྱི་ནོར་༧གོང་ས་༧སྐྱབས་མགོན་སྐུ་ཕྲེང་བཅུ་བཞི་པ་ཆེན་པོའི་ཞོ་
ཤས་འཚོ་བ་གུས་ཆུང་ན་ག་སངས་རྒྱས་བསྟན་དར་གྱིས་བོད་རྒྱལ་ལོ་ ༢༡༣༩
རབ་གནས་མེ་འབྲུག་ཕྱི་ལོ་ ༢༠༡༢ ཟླ་བ་བཞི་པའི་ཚེས་ཤར་ལ་རེ་ཞིག་མཇུག་
བསྡུས་པ་ལགས་ན་གཅིག་ཏུ་བོད་ཀྱི་རིག་གཞུང་ལ་སྨན་པར་སྨོན་ནོ།།



܆
. -.- .ܕ... -
܀.
ܚ ܚܚܟ -
--



ཟུར་མཆན།
༡ ལྕགས་ཐར་རྒྱལ། བོད་གངས་ཅན་གྱི་ཡུལ་དུ་ཡི་གེ་བྱུང་འཕེལ་གྱི་རིམ་པ་བརྗོད་པ་
རིག་པའི་སྒྲོན་མེ། མཚོ་སྔོན་མི་རིགས་དཔེ་སྐྲུན་ཁང་། ༢༠༠༥།
༢ ཉང་ཉི་མ་འོད་ཟེར།(༡༡༢༤-༡༡༩༤） ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད།
བོད་ཀྱི་དཔེ་མཛོད་ཁང་། ༢༠༡༠ ཤོག་ངོས་ ༡༦༩-༡༧༠
༢༣ ལྡེའུ་ཇོ་སྲས། ཆོས་འབྱུང་བསྟན་པའི་རྒྱལ་མཚན། བོད་ལྗོངས་མི་དམངས་དཔེ་སྐྲུན་
ཁང་། ༡༩༨༧ ཤོག་ངོས། ༡༡༤
༤ དཔའ་བོ་གཙུག་ལག་ཕྲེང་བ།（ ༡༥༠༤-༦༦) ཆོས་འབྱུང་མཁས་པའི་དགའ་སྟོན།
མི་རིགས་དཔེ་སྐྲུན་ཁང་། ༡༩༨༥ ཤོག་ངོས་ ༡༧༨
༥ གོང་བཞིན། ཤོག་ངོས་ ༡༧༩
༦ གོང་བཞིན། ཤོག་ངོས་ ༡༧༩
༧ ས་སྐྱ་བསོད་ནམས་རྒྱལ་མཚན། (༡༣༡༢-༧༥） རྒྱལ་རབས་གསལ་བའི་མེ་ལོང་།
མི་རིགས་དཔེ་སྐྲུན་ཁང་། ༡༩༩༣ ཤོག་ངོས་ ༧༢
༨ དཔའ་བོ་གཙུག་ལག་ཕྲེང་བ། ( ༡༥༠༤-༦༦） ཆོས་འབྱུང་མཁས་པའི་དགའ་སྟོན།
མི་རིགས་དཔེ་སྐྲུན་ཁང་། ༡༩༨༥ ཤོག་ངོས། ༡༨༡
༩ ཉང་ཉི་མ་འོད་ཟེར།(༡༡༢༤-༡༡༩༤） ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད།
བོད་ཀྱི་དཔེ་མཛོད་ཁང་། ༢༠༡༠ ཤོག་ངོས་ ༡༧༢
༡༠ གོང་བཞིན། ཤོག་ངོས་ ༡༧༣
༡༡ གོང་བཞིན། ཤོག་ངོས་ ༡༧༢



526 བོད་ཀྱི་བརྡ་སྤྲོད་ནག་ཊཾ ཀཿ
༡༢ བསྟན་དར་ཨ་ལག་ཤ །བོད་བརྡའི་རྣམ་གཞག་ཉེར་མཁོ་ཕྱོགས་བསྡེབས་ཨུཏྤལའི་དོ་
ཤལ་དང་པོ་ལས། ཡི་གེའི་བཤད་པ་མཁས་པའི་ཁ་རྒྱན། བློ་གླིང་དཔེ་མཛོད་ཚོགས་པ།
༡༩༨༠ ཤོག་ངོས་ ༡༠༥
༡༣ རྒྱལ་རབས་གསལ་བའི་མེ་ལོང་། མི་རིགས་དཔེ་སྐྲུན་ཁང་། ༡༩༩༣ ཤོག་ངོས་
༦༩-༧༠
༡༤ གླང་རི་བ་ཐུབ་བསྟན་སྦྱིན་པ། སྨྲ་སྒོའི་ལྡེ་མིག །བོད་ཀྱི་གཙུག་ལག་ཞིབ་དཔྱོད་ཁང་།
༢༠༡༠ ཤོག་ངོས་ ༢༦
༡༥ ཆོས་རྒྱལ་སྲོང་བཙན་སྒམ་པོ། བཀའ་ཆེམས་ཀ་ཁོལ་མ། ཀན་སུའུ་མི་རིགས་དཔེ་
སྐྲུན་ཁང་། ༡༩༨༩ ཤོག་ངོས་ ༡༠༦
༡༦ ཆོས་རྒྱལ་སྲོང་བཙན་སྒམ་པོ། མ་ཎི་བཀའ་འབུམ། བོད་ལྗོངས་མི་རིགས་དཔེ་སྐྲུན་
ཁང་ ༢༠༡༡ ཤོག་ངོས་ ༢༧༤
༡༧ དགེ་འདུན་ཆོས་འཕེལ། རྒྱལ་ཁམས་རིག་པས་བསྐོར་བའི་གཏམ་རྒྱུད་གསེར་གྱི་ཐང་མ་
སྟོད་ཆ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། ༡༩༩༠ ཤོག་ངོས་ ༨༨
༡༨ དགེ་འདུན་ཆོས་འཕེལ། (༡༩༠༣-༡༩༥༡） དེབ་ཐེར་དཀར་པོ། ཤེས་རིག་དཔར་
ཁང་། ༡༩༩༣ ཤོག་ངོས་ ༡༠༢
༡༩ ཀུན་གཟིགས་པཎ་ཆེན་བསྟན་འཛིན་ཆོས་ཀྱི་ཉི་མ། ཁམས་འགྲེལ། ཕུན་གླི ང་གསུང་
རབ་ཉམས་གསོ་རྒྱུན་སྤེལ་ཁང་། ༡༩༦༩ ཤོག་ངོས་ ༩
༢༠ རྗེ་བཙུན་ཏཱར་ནཱ་ཐ། དམ་པའི་ཆོས་རིན་པོ་ཆེ་འཕགས་པའི་ཡུལ་དུ་ཇི་ལྟར་དར་བའི་
ཚུལ་གསལ་བར་སྟོན་པ་དགོས་འདོད་ཀུན་འབྱུང་། ཤེས་རིག་པར་ཁང་། ༢༠༠༡
ཤོག་ངོས་
༢༡ ཀླུ་སྒྲུབ། རྩ་བ་ཤེས་རབ་རབ་བྱེད་ཉེར་བཞིའི་ཚིགས་བཅད་བཅུ་པའོ།།



ཟུར་མཆན། 527
༢༢ འདར་སྟོད་དགྲ་འདུལ་དབང་པོ། ཐ་སྙད་རིག་གནས་ལྔའི་བྱུང་ཚུལ་བློ་གསལ་མགྱིན་
རྒྱན། གངས་ཅན་རིག་མཛོད་ ༤ པ། བོད་ལྗོངས་མི་དམངས་དཔེ་སྐྲུན་ཁང་། ༡༩༨༧
ཤོག་ངོས་ ༢༨༥
༢༣ སྟག་ཚང་ལོ་ཙཱ་བ་ཤེས་རབ་རིན་ཆེན། རིག་གནས་ཀུན་ཤེས་བདག་མེད་གྲུབ་པ་ཞེས་
བྱ་བའི་བསྟན་བཅོས་ཀྱི་རྣམ་པར་བཤད་པ་ཉུང་གསལ་ཀུན་དགའ་ཞེས་བྱ་བ་བཞུགས།
༡༩ ན ༡ དགའ་ལྡན་ཕུན་ཚོགས་གླིང་དུ་དཔར་དུ་བརྐོས།
༢༤ སྡེ་དགེ་སྒྲ་མདོ། ལེ། ༣༡ བ ༥ ནས་ ༦༣ ན ༣ བར།
༢༥ འདར་སྟོད་དགྲ་འདུལ་དབང་པོ། ཐ་སྙད་རིག་གནས་ལྔའི་བྱུང་ཚུལ་བློ་གསལ་མགྲིན་
རྒྱན། གངས་ཅན་རིགས་མཛོད་ ༤ པ། བོད་ལྗོངས་མི་དམངས་དཔེ་སྐྲུན་ཁང་།
༡༩༨༧ ཤོག་ངོས་ ༢༧༠-༢༧༡
༢༦ ཇོ་ནང་ཏཱར་ནཱཐ། (༡༥༧༥-༡༦༣༤） དམ་པའི་ཆོས་རིན་པོ་ཆེ་འཕགས་པའི་ཡུལ་དུ་
ཇི་ལྟར་དར་བའི་ཚུལ་གསལ་བར་སྟོན་པ་དགོས་འདོད་ཀུན་འབྱུང་ཞེས་བྱ་བ་བཞུགས་
སོ། ། བོད་གཞུང་ཤེས་རིག་དཔར་ཁང་། ༢༠༠༡ ཤོག་ངོས་ ༨༣
༢༧ བློ་བཟང་བློ་གྲོས། སྒྲ་རིག་པའི་བསྟན་བཅོས་དང་བོད་ཀྱི་བརྡ་སྤྲོད་རིག་པའི་བར་གྱི་
འབྲེལ་བའི་སྐོར་བཤད་པ། བོད་ཀྱི་ཤེས་རིག་དཔྱད་རྩོམ་གཉིས་པ། ༡༩༩༡ ཤོག་
ངོས་ ༢༣
༢༨ འདར་སྟོད་དགྲ་འདུལ་དབང་པོ། བོད་ལྗོངས་མི་མང་དཔེ་སྐྲུན་ཁང་། ༡༩༨༧ ཤོག་
ངོས་ ༢༩༧-༩༨
༢༩ སྟག་ཚང་ལོ་ཙཱ་བ་ཤེས་རབ་རིན་ཆེན། ལྡེ བས་མ་ ༡༨ བ ༥ ནས་ ༡༩ ན ༡
༣༠ བློ་བཟང་ནོར་བུ་ཤཱསྟྲཱི། (ལོ་ཙཱ་བ་) གླེང་བརྗོད། སློབ་དཔོན་བགྲོད་དཀའ་སེང་གེས་
མཛད་པའི་ཀལཱཔའི་ཨུཎ་སོགས་ཀྱི་འགྲེལ་པ། བོད་ཀྱི་ཆེས་མཐོའི་སློབ་གྲྭ། ༡༩༩༦
རྗེ



528 བོད་ཀྱི་བརྡ་སྤྲོད་ནག་ཊིཀཿ
ཤོག་ངོས་ xxxv
༣༡ ཟམ་གདོང་རིན་པོ་ཆེ། མཆན་ ༣༠ ལ་གཟིགས། གླེང་བརྗོད། ཤོག་ངོས། i
༣༢ བློ་བཟང་ནོར་བུ་ཤཱསྟྲཱི། གླེང་བརྗོད། ཝཱ་ཎ་བོད་ཀྱི་ཆེས་མཐོའི་སློབ་གྲྭ། ༡༩༩༦
ཤོག་ངོས་ XXVII
༣༣ འདར་སྟོད་དགྲ་འདུལ་དབང་པོ། བོད་ལྗོངས་མི་དམངས་དཔེ་སྐྲུན་ཁང་། ༡༩༩༧
ཤོག་ངོས་ ༢༧༢-
༣༤ བློ་བཟང་ནོར་བུ་ཤཱསྟྲཱི། གླེ ང་བརྗོད། ཝཱ་ཎ་བོད་ཀྱི་ཆེས་མཐོའི་སློབ་གྲྭ། ༡༩༩༦
ཤོག་ངོས་ XXIII
༣༥ བློ་བཟང་ནོར་བུ་(ལོ་ཙཱ་བ་) མཆོག་སྦྱིན་གྱིས་མཛད་པའི་དགའ་བྱེད་ཟླ་ཟེར། ལོ་ཙཱ་
བའི་པོད་ཕྲེང་དང་པོ་ ༡༩༨༩
༣༦ བློ་བཟང་ནོར་བུ་ཤཱསྟྲཱི། གླེང་བརྗོད། ཝཱ་ཎ་བོད་ཀྱི་ཆེས་མཐོའི་སློབ་གྲྭ། ༡༩༩༦
ཤོག་ངོས་ XI
qu Lokesh Chandra, Collected Works of Dalai Lama XIII, Volume
4, pg 6
༣༨ ཇོ་ནང་ཏཱ་ར་ནཱ་ཐ། ཤེས་དཔར། ༢༠༠༡ ཤོག་ངོས་ ༡༥༩
༣༩ གོང་བཞིན། ཤོག་ངོས་ ༡༦༣
༤༠ ཚེ་ཏན་ཞབས་དྲུང་། ( ༡༩༡༠-༡༩༨༥ ) སུམ་རྟགས་ཀྱི་བཤད་པ་ཐོན་མིའི་ཞལ་ལུང་།
ཀན་སུའུ་མི་རིགས་དཔེ་སྐྲུན་ཁང་། ༡༩༨༧ ཤོག་ངོས་ ༡༩༠
༤༡ ཏུན་ཧོང་ནས་ཐོན་པའི་བོད་ཀྱི་ཡི་ཆ།
༩༢ ལྕག་ཐར་རྒྱལ། བོད་ཀྱི་བརྡ་སྤྲོད་སྤྱི་རྣམ་འཕྲུལ་གྱི་སྣང་མཛོད། ཀན་སུའུ་མི་རིགས་
དཔེ་སྐྲུན་ཁང་། ༢༠༠༠ ཤོག་ངོས་ ༡༧



ཟུར་མཆན། 529
!
༤༣ མཁས་དབང་བློ་བཟང་དབང་ཕྱུག ( ༡༩༡༤-༡༩༨༧） གསུང་རྩོམ་ཕྱོགས་བསྒྲིགས་
ལས། མཐའ་དཔྱོད་རིག་པའི་ཟླ་ཟེར། ཆབ་སྲིད་བཙོན་པའི་ལོ་རྒྱུས་དེབ་ཕྲེང་ ༩
པ༑ བོད་ཀྱི་དགུ་བཅུ་གསུམ་ལས་འགུལ་ཚོགས་པ། ༢༠༠༤ ཤོག་ངོས་ ༡༨༣
༤༤ གླང་རི་བ་ཐུབ་བསྟན་སྦྱིན་པ། སྨྲ་སྒོའི་ལྡེ་མིག །བོད་ཀྱི་གཙུག་ལག་ཞིབ་དཔྱོད་ཁང་
༢༠༡༡ ཤོག་ངོས་༢༩
༤༥ ཚེ་ཏན་ཞབས་དྲུང་། ཐོན་མིའི་ཞལ་ལུང་ཤེས་རིག་དཔར་ཁང་། ༡༩༩༨ ཤོག་ངོས།
༡༥-༡༦
༩༦ མཁྱེན་རབ་འོད་གསལ། རྟགས་ཀྱི་འཇུག་པའི་དཀའ་འགྲེལ་གནད་ཀྱི་སྒྲོན་མེ། སི་
ཁྲོན་མི་རིགས་དཔེ་སྐྲུན་ཁང་། ༡༩༨༨ ཤོག་ངོས་ ༢༩ ་
༤༧ ཐོན་མདའ་སྨན་གྲོང་དགེ་སློང་བློ་བཟང་དོན་ལྡན། ཐོན་མི་སཾ་བྷོ་ཊའི་རྣམ་ཐར་རྒན་
རབས་ངག་རྒྱུན། གཏམ་ཚོགས། ༡༩༨༢ ལོ་ ༢ ཨང་ ༡ བོད་ཀྱི་དཔེ་མཛོད་ཁང་།
ཤོག་ངོས་ ༣-༥
རབ་བྱེད་གཉིས་པ།
༡ ཡེ་ཤེས་རབ་གསལ། བོད་ཀྱི་སྤྱི་སྐད་ཀྱི་ཆེད་རྩོམ་ཕྱོགས་བསྒྲིགས། མི་རིགས་དཔེ་
སྐྲུན་ཁང་། ༡༩༩༩ ཤོག་ངོས་ ༥༥༣
༢ ཚེ་ཏན་ཞབས་དྲུང་། ཐོན་མིའི་ཞལ་ལུང་། ༡༩༩༠ ཤོག་ངོས་ ༣༨
༣ གོང་བཞིན། ཤོག་ངོས་ ༢༩-༣༠
༤ ཉན་ཤུལ་མཁྱེན་རབ་འོད་གསལ། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས་
སྒྲི



530 བོད་ཀྱི་བརྡ་སྤྲོད་ནག་ཊིཀ
མི་རིགས་དཔེ་སྐྲུན་ཁང་། ༡༩༩༩ ཤོག་ངོས་ ༧༧
༥ དུང་དཀར་རིན་པོ་ཆེ། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས། མི་རིགས་
དཔེ་སྐྲུན་ཁང་ ༡༩༩༩ ཤོག་ ༤༤ ཤོག་ངོས་ ༤༤-༤༥་
༦ དམུ་དགེ་བསམ་གཏན། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས། མི་རིགས་
དཔེ་སྐྲུན་ཁང་། ༡༩༩༩ ཤོག་ངོས་ ༡༨-༡༩
༧ འབའ་གཞུང་རིན་ཆེན་ཚེ་རིང་། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས་
མི་རིགས་དཔེ་སྐྲུན་ཁང་། ༡༩༩༩ ཤོག་ངོས་ ༥༦༢
༨ འབའ་དོན་གྲུབ་རྒྱལ། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས་ མི་རིགས་
དཔེ་སྐྲུན་ཁང་། ༡༩༩༩ ཤོག་ངོས་ ༦༠༣
༩ དམུ་དགེ་བསམ་གཏན། བོད་ཀྱི་སྤྱི་སྐད་ཀྱི་ཆེད་རྩོམ་ཕྱོགས་བསྒྲིགས། མི་རིགས་
དཔེ་སྐྲུན་ཁང་། ༡༩༩༩ ཤོག་ངོས་ ༣༠
༡༠ འཇིགས་མེད་འགྲོ་ཕན། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས། མི་རིགས་
དཔེ་སྐྲུན་ཁང་། ༡༩༩༩ ཤོག་ངོས་ ༦༥༡-༦༥༢
༡༡ གོང་བཞིན། ཤོག་ངོས་ ༦༡༡-༦༡༢
༡༢ གསེར་ཚང་ཕུན་ཚོགས་བཀྲ་ཤིས། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས་
མི་རིགས་དཔེ་སྐྲུན་ཁང་། ༡༩༩༩ ཤོག་ངོས་ ༡༤༩
༡༣ དུད་བླ་བུ་ཆུང་། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས། མི་རིགས་དཔེ་
སྐྲུན་ཁང་། ༡༩༩༩ ཤོག་ངོས་ ༥༣༠-༥༣༡
༡༤ གོང་བཞིན། ཤོག་ངོས་ ༥༣༠-༥༣༥
༡༥ ཉན་ཤུལ་མཁྱེན་རབ་འོད་གསལ། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས་
མི་རིགས་དཔེ་སྐྲུན་ཁང་། ༡༩༩༩ ཤོག་ངོས་ ༨༢-༨༣
སྒྲི
ག



ཟུར་མཆན། 531
༧
སྒྲི
༡༦ ཡེ་ཤེས་རབ་གསལ། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས། མི་རིགས་
དཔེ་སྐྲུན་ཁང་། ༡༩༩༩ ཤོག་ངོས་ ༥༥ ནི
༡༧ འབའ་དོན་གྲུབ་རྒྱལ། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས། མི་རིགས་
དཔེ་སྐྲུན་ཁང་། ༡༩༩༩ ཤོག་ངོས་ ༦༠༥
༡༨ གོང་བཞིན། ཤོག་ངོས་ ༦༢༥ -༦༢༦
༡༩ གོང་བཞིན། ཤོག་ངོས་ ༦༢༤-༦༢༥
༢༠ ཚེ་ཏན་ཞབས་དྲུང་། བོད་ཀྱི་སྤྱི་སྐད་སྐོར་གྱི་ཆེད་རྩོམ་ཕྱོགས་བསྒྲིགས། མི་རིགས་
དཔེ་སྐྲུན་ཁང་། ༡༩༩༩ ཤོག་ངོས་ ༦༢༥-༦༣༦
རབ་བྱེད་གསུམ་པ་ལ་མཆན་མེད།
རབ་བྱེད་བཞི་པ།
༡ སི་ཏུ་གཙུག་ལག་ཆོས་ཀྱི་སྣང་བ། (༡༧༠༠-༡༧༧༤） མཁས་པའི་མགུལ་རྒྱན་མུ་
ཏིག་ཕྲེང་མཛེས། ཤེས་རིག་དཔར་ཁང་། ༡༩༨༧ ཤོག་ངོས་ ༣༥༡
༢ ས་པཎ་ཀུན་དགའ་རྒྱལ་མཚན། (༡༡༨༢-༡༢༥༡) གངས་ཅན་རིག་མཛོད་ ༢༣།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། ༡༩༩༢ ཤོག་ངོས་ ༥༠༥
༣ ལྕགས་ཐར་རྒྱལ། བོད་ཀྱི་བརྡ་སྤྲོད་སྤྱི་རྣམ་རིག་འཕྲུལ་སྣང་བརྗོད། ཀན་སུའུ་མི་
རིགས་དཔེ་སྐྲུན་ཁང་། ༢༠༠༠ ཤོག་ངོས་ ༣-༣
༤ སི་ཏུ་པཎ་ཆེན། ཤེས་དཔར། ༡༩༨༧ ཤོག་ངོས་ ༤༦



532 བོད་ཀྱི་བརྡ་སྤྲོད་ནག་ཊིཀཿ
༥ ཚེ་ཏན་ཞབས་དྲུང་། ( ༡༩༡༠-༡༩༨༥）སུམ་རྟགས་ཀྱི་བཤད་པ་ཐོན་མིའི་ཞལ་ལུང་།
ཀན་སུའུ་མི་རིགས་དཔེ་སྐྲུན་ཁང་། ༡༩༨༧ ཤོག་ངོས་ པ༤
བསྟན་དར་ཨ་ལག་ཤ །བོད་བརྡའི་རྣམ་གཞག་ཉེར་མཁོ་ཕྱོགས་བསྡེབས་ཨུཏྤལའི་དོ་
ཤལ་དང་པོ་ལས། ཡི་གེའི་བཤད་པ་མཁས་པའི་ཁ་རྒྱན། བློ་གླིང་དཔེ་མཛོད་ཚོགས་པ།
༡༩༨༠ ཤོག་ངོས་ ༩༧
༧ ཉང་ཉི་མ་འོད་ཟེར། ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད། གངས་ཅན་རིག་
མཛོད་ ༥ ༡༩༨༨
༨ སྨིཏིཙྪཱན། སྨྲ་སྒོ་མཚོན་ཆ། ༢༠༠༡ ཤེས་རིག་དཔར་ཁང་། ཤོག་ངོས་ ༡-༢
༩ ཤར་ཆེན་ངག་དབང་ཚུལ་ཁྲིམས། སུམ་རྟགས་ཤད་སྦྱར་ལེགས་བཤད་གཅེས་བཏུས།
སི་ཁྲོན་མི་རིགས་དཔེ་སྐྲུན་ཁང་། ༡༩༨༧ ཤོག་ངོས་ ༢༤
༡༠ མཁས་དབང་བློ་བཟང་དབང་ཕྱུག །(༡༩༡༤-༡༩༨༧) གསུང་རྩོམ་ཕྱོགས་བསྒྲིགས་ལས།
བྲ་ཏིའི་ཞལ་ལུང་། ཆབ་སྲིད་བཙོན་པའི་ལོ་རྒྱུས་དེབ་ཕྲེང་ ༩ པ། བོད་ཀྱི་དགུ་བཅུ་
གསུམ་ལས་འགུལ་ཚོགས་པ། ༢༠༠༤ ཤོག་ངོས་ ༡༡༤
༡༡ ཁུ་ནུ་བླ་མ་རིན་པོ་ཆེ་བསྟན་འཛིན་རྒྱལ་མཚན། (༡༨༩༤-༡༩༧༧） བོད་ཀྱི་བརྡ་སྤྲོད་
ངག་སྒྲོན་གྱི་འགྲེལ་པ་ཚིག་གསལ། ༡༩༩༠ ཤེས་རིག་པར་ཁང་། ཤོག་ངོས་ ༥
༡༢ བསྟན་དར་ཨ་ལག་ཤ །བློ་གླང་དཔེ་མཛོད་ཚོགས་པ། ༡༩༨༠ ཤོག་ངོས་ ༡༢༥-༡༢༦
༡༣ གོང་བཞིན། ཤོག་ངོས་ ༡༡༠-༡༡༡
༡༤ སྨི ཏི་ལྡན་སྨྲ་སྒོ་མཚོན་ཆ། ཤེས་རིག་དཔར་ཁང་། ༢༠༠༡
༡༥ གླང་རི་བ་ཐུབ་བསྟན་སྦྱིན་པ། སྨྲ་སྒོའི་ལྡེ་མིག །བོད་ཀྱི་གཙུག་ལག་ཞིབ་དཔྱོད་ཁང་།
༢༠༡༡ ཤོག་ངོས་ ༢༡-༢༣།
༡༦ སི་ཏུ་པཎ་ཆེན། ཤེས་དཔར། ༡༩༨༧ ཤོག་ངོས་ ༡༥༨-༥༩



ཟུར་མཆན། 533
༡༧ ས་པཎ། དག་པར་བྱེད་པའི་སྡེབ་སྦྱོར་རིན་ཆེན་རྒྱ་མཚོ། ༡༩༩༠ ཤེས་རིག་དཔར་
ཁང་། ཤོག་ངོས་ ༡།
༡༨ ཚོགས་ཤུལ་བླ་མ་ནོར་བུ་བསྟན་འཛིན། (༡༨༣༥) ཡི་གེའི་དག་སྡེབ་སྐོར་ལས།
དག་སྦྱོར་གྱི་ཡི་གེའི་དཀའ་གནས་ལ་ཅུང་ཟད་དཔྱད་པ་ཐུ་མིའི་དགོང་པར་ངེས་པའི་
རྒྱན་ཕྲེང་། སི་ཁྲོན་མི་རིགས་དཔེ་སྐྲུན་ཁང་། ཤོག་ངོས་ ༨༨-༨༩
༡༩ དངུལ་ཆུ་ངག་དབང་རྡོ་རྗེ།( ༡༧༢༠-༡༨༠༢） དངུལ་ཆུ་དྷརྨ་བྷདྲ། ( ༡༧༧༢-༡༨༥༡)
སྔགས་ཀྱི་ཀློག་ཚུལ་དངོས་བསྟན་པ་དང་། དེའི་འགྲེལ་པ་དཔེར་བརྗོད་དང་བཅས་པ།
དངོས་གྲུབ་ག་ཤ་བས་ཞུ་སྒྲིག་བགྱིས། ལྡི་ལི་བོད་ཀྱི་ཁང་པ། ༢༠༠༣ ཤོག་ངོས་ ༢
༢༠ ལེགས་སྦྱར་སྨྲ་བའི་ཉིན་བྱེད། བོད་དཔར། བོད་ཀྱི་དཔེ་མཛོད་ཁང་དུ་ཡོད། ཤོག་
ངོས་ ༣༨༡་༨༩
༢༡ བསྟན་དར་ཨ་ལག་ཤ །ཨུཏྤལ་དོ་ཤལ་དང་པོ་ལས། སྐལ་ལྡན་ཡིད་ཀྱི་པད་མོ་འབྱེད་
པའི་སྣང་བའི་མཛོད། འབྲས་བློ་གླི ང་དཔེ་མཛོད། ༡༩༨༠ ཤོག་ངོས་ ༡༣
༢༢ དམུ་དགེ་བསམ་གཏན།(༡༩༡༤-༡༩༩༣) བརྡ་སྤྲོད་བློ་གསལ་དགའ་སྟོན། ཀན་སུའུ་
མི་དམངས་དཔེ་སྐྲུན་ཁང་། ༡༩༩༠ ཤོག་ངོས་ ༢༡-༢
༢༣ བསྟན་དར་ཨ་ལག་ཤ །བློ་གླིང་དཔེ་མཛོད་ཚོགས་པ། ༡༩༨༠ ཤོག་ངོས་ ༡༡༩
༢༤ ཚེ་ཏན་ཞབས་དྲུང་། ( ༡༩༡༠-༡༩༨༥） དག་ཡིག་ཐོན་མིའི་དགོངས་རྒྱན། བྱམས་པ་
ཆོས་རྒྱལ། ལྡི་ལི་བོད་ཀྱི་ཁང་པ། ༡༩༦༩ ཤོག་ངོས་ ༡༧༧



534 བོད་ཀྱི་བརྡ་སྤྲོད་ནག་ཊིཀ
རབ་བྱེད་ལྔ་པ།
༡ བསྟན་དར་ཨ་ལག་ཤ །བོད་བརྡའི་རྣམ་གཞག་ཉེར་མཁོ་ཕྱོགས་བསྡེ བས་ཨུཏྤལ་
དོ་ཤལ་དང་པོ་ལས། ཡི་གེའི་བཤད་པ་མཁས་པའི་ཁ་རྒྱན། ༡༩༨༠ བློ་གླི ང་དཔེ་
མཛོད་ཚོགས་པ། ཤོག་ངོས་ ༩༩-༡༠༠་
༢ མཆོག་སྦྱིན་རྒྱལ། དགའ་བྱེད་ཟླ་ཟེར། བློ་བཟང་ནོར་བུ་ཤཱསྟི ས་བསྒྱུར། ལོ་ཙ་བའི་
པོད་ཕྲེང་དང་པོ། ཝརཎསཱི། ༡༩༨༩ ཤོག་ངོས་ ༩-༡༠
༣ སི་ཏུ་གཙུག་ལག་ཆོས་ཀྱི་སྣང་བ། ཤེས་རི ག་དཔར་ཁང་། ༡༩༨༧ ཤོག་ངོས་
༡༥༨
༤ .ལགྲུ སིདྡྷནཀྐོམུདཱི ཤོག་ངོས་ ༧།
༥ རྡོ་དགོན་གསང་བདག་རྡོ་རྗེ། བོད་ཀྱི་ཡི་གེའི་སྒྲ་འཇམ་རྩུབ་དང་། ལྕི་ཡང་། མཐོ་
དམའ་བཅས་ཀྱི་སྐོར་མདོ་ཙམ་བརྗོད་པ། བོད་ལྗོངས་ཞིབ་འཇུག བཞི་པ། ༡༩༩༦
ཤོག་ངོས་ ༣༨ -༣༩
༦ ལགྲུ སིདྡྷནྟཀོམུདཱི༔ ཤོག་གྲངས་ ༧
༧ རྡོ་མགོན་གསང་བདག་རྡོ་རྗེ། བོད་ལྗོངས་ཞིབ་འཇུག་བཞི་པ། ༡༩༩༦ ཤོག་ངོས་ ༣༨
༨ གོང་བཞིན། ཤོག་ངོས་ ༣༩
༩ གོང་བཞིན། ཤོག་ངོས་ ༣༩
༡༠ གོང་བཞིན། ཤོག་ངོས་ ༤༡- ༤༤
༡༡ སློབ་དཔོན་ལྷག་པ་ཚེ་རིང་། བོད་སྐད་ཀྱི་སྨྲ་གདངས་དང་འབྲེལ་བའི་དཀའ་ངལ་དང་།
དེ་སེལ་ཐབས་ཀྱི་སྐོར་ལ་ཅུང་ཟད་གླེང་བ་གཏམ་ཚོགས། ༢༠༡༡ ལོ་ ༣༡ ཨང་ ༢
ཤོག་ངོས་ ༤༢



ཟུར་མཆན། 535
རབ་བྱེད་དྲུག་པ།
༡ སིཏུ་པཎ་ཆེན། མཁས་པའི་མགུལ་རྒྱན་མུ་ཏིག་ཕྲེང་མཛེས། ཤེས་རིག་དཔར་ཁང་
༡༩༨༧ ཤོག་ངོས་ ༣༥༡
༢ སྨྲ་ཏི་ཛྷཱན། སྨྲ་སྒོ་མཚོན་ཆའི་རྩ་བ་དང་རང་འགྲེལ། བོད་གཞུང་ཤེས་རིག་དཔར་
ཁང་། ༢༠༠༡ ཤོག་ངོས་ ༤༩
༣ ཐོན་མི་སཾ་བྷོཊ། རྟགས་འཇུག་རྩ་བ་མཁས་པའི་མགུལ་རྒྱན་མུ་ཏིག་མཛེས་དབུར་
འཁོད་པ། བོད་གཞུང་ཤེས་རིག་དཔར་ཁང་། ༡༩༨༧ ཤོག་ངོས་ ༡༧
༤ སྨྲ་ཏི་ཛྷཱན། སྨྲ་སྒོ་མཚོན་ཆའི་རྩ་བ་དང་རང་འགྲེལ། བོད་གཞུང་ཤེས་རིག་དཔར་
ཁང་། ༢༠༠༡ ཤོག་ངོས་ ༦༩
༥ དམུ་དགེ་བསམ་གཏན་བརྡ་སྤྲོད་བློ་གསལ་དགའ་སྟོན། ཀན་སུའུ་མི་དམངས་དཔེ་
སྐྲུན་ཁང་། ༡༩༨༠ ཤོག་ངོས་ ༣༥-༣༦
༦ སྨྲ་ཏི་ཛཱན། སྨྲ་སྒོ་མཚོན་ཆའི་རྩ་བ་དང་རང་འགྲེལ། བོད་གཞུང་ཤེས་རིག་དཔར་
ཁང་། ༢༠༠༡ ཤོག་ངོས་ ༧
༧ གོང་བཞིན། ཤོག་ངོས་ ༧-༨
༨ ཚེ་ཏན་ཞབས་དྲུང་། ཐོན་མིའི་ཞལ་ལུང་། ཤེས་རིག་དཔར་ཁང་། ༢༠༠༠ ཤོག་
ངོས་ ༡༠༩
རབ་བྱེད་བདུན་པ།
༡ དམུ་དགེ་བསམ་གཏན་་་་་་་
༢ གླང་རི་བ་ཐུབ་བསྟན་སྦྱིན་པ། སྨྲ་སྒོའི་ལྡེ་མིག་ཏུ་གཟིགས། བོད་ཀྱི་གཙུག་ལག་ཞིབ་
དཔྱོད་ཁང་། ༢༠༡༠ ཤོག་ངོས་ ༣༧༡



536 བོད་ཀྱི་བརྡ་སྤྲོད་ནག་ཊཾ ཀཿ
༣ གོང་བཞིན། ཤོག་ངོས་ ༣༧༣
༤ གོང་བཞིན། ཤོག་ངོས་ ༣༧༤
༥ གོང་བཞིན། ཤོག་ངོས་ ༣༧༥
༦ ཚུལ་ཁྲིམས་ཕུན་ཚོགས། གངས་རྒྱུན། ༤ ཤོག་ངོས་ ༥༥ -༥༦
༧ དམུ་དགེ་བསམ་གཏན། ( ༡༩༡༤-༡༩༩༣） བརྡ་སྤྲོད་བློ་གསལ་སྟོན། ཤོག་ངོས་ ༤༦
ཀན་སུའུ་མི་དམངས་དཔེ་སྐྲུན་ཁང་། ༡༩༩༠
༨ ཚུལ་ཁྲིམས་ཕུན་ཚོགས། གངས་རྒྱུན། ཤོག་ངོས་ ༥༧
༩ དམུ་དགེ་བསམ་གཏན། བརྡ་སྤྲོད་བློ་གསལ་དགའ་སྟོན། ཀན་སུའུ་མི་དམངས་དཔེ་
སྐྲུན་ཁང་། ༡༩༨༠ ཤོག་ངོས་ ༦༣
༡༠ སི་ཏུ་གཙུག་ལག་ཆོས་ཀྱི་སྣང་བ། ཤོག་ངོས་ ༡༠༦
༡༡ འབྲས་སྤུངས་མཁན་ཁྲི། སུམ་རྟགས་རྩ་ཚིག་གི་དཀའ་གནད་གསལ་བྱེད་ཉི་ཟླ་ཟུང་
འཇུག་བཞུགས་སོ། ། འབྲས་སྤུངས་སྒོ་མང་། ༢༠༠༣ ཤོག་ངོས་ ༢༣
༡༢ སི་ཏུ་པཎ་ཆེན། མཁས་པའི་མགུལ་རྒྱན་མུ་ཏིག་ཕྲེང་མཛེས། ཤེས་དཔར་ ༡༩༨༧
ཤོག་ངོས་ ༩༢
༡༣ ཚེ་ཏན་ཞབས་དྲུང་། ( ༡༩༡༠-༡༩༨༥）ཐོན་མིའི་ཞལ་ལུང་། ཤེས་རིག་དཔར་ཁང་
༡༩༨༩ ཤོག་ངོས་ ༡༤༠
༡༤ དམུ་དགེ་བསམ་གཏན། བརྡ་སྤྲོད་བློ་གསལ་དགའ་སྟོན། ཀན་སུའུ་མི་དམངས་དཔེ་
སྐྲུན་ཁང་། ༡༩༩༠ ཤོག་ངོས་ ༦༤
༡༥ ཤེས་བྱ་གསར་ཤོག ཕྱི་ལོ་ ༡༩༨༡ ཟླ་ ༡,༢,༤,༧,༨,༩,༡༠ བོད་གཞུང་ཕྱི་དྲིལ་ལས་
ཁུངས།
༡༦ ཆབ་མདོ་ཤེས་རབ། ཐོན་མིའི་སྙིང་ཐིག བློ་གླིང་དཔེ་སྐྲུན་ཁང་། ༡༩༩༧ ཤོག་ངོས་ ༦༠



ཟུར་མཆན། 537
༡༧ པྲ་ཏི་རིན་ཆེན་དོན་གྲུབ། སུམ་རྟགས་དགོངས་འགྲེལ་སོགས་ལས། རྣམ་བཤད་ཀུན་
བཟང་དགོངས་རྒྱན། ༡༩༨༩ འཕགས་ཡུལ་འབྲས་སྒོ་མང་། ཤོག་ངོས་ ༢༥
༡༨ སི་ཏུ་པཎ་ཆེན། ཤེས་རིག་དཔར་ཁང་། ༡༩༨༧ ཤོག་ངོས་ 10-༧༡
༡༩ བྲ་ཏི་རིན་ཆེན་དོན་གྲུབ། སུམ་རྟགས་དགོངས་འགྲེལ་སོགས་ལས། འཕགས་ཡུལ་
འབྲས་སྒོ་མང་། ༡༩༨༩ ཤོག་ངོས་ ༢༤
༢༠ ཤར་ཆེན་ངག་དབང་ཚུལ་ཁྲིམས། སུམ་རྟགས་བཤད་སྦྱར་ལེགས་བཤད་གཅེས་བསྡུས་
རྣམ་བཤད་ཀུན་བཟང་དགོངས་རྒྱན། སི་ཁྲོན་མི་རིགས་དཔེ་སྐྲུན་ཁང་། ༡༩༨༧
༢༡ དམུ་དགེ་བསམ་གཏན། བརྡ་སྤྲོད་བློ་གསལ་དགའ་སྟོན། ཀན་སུའུ་མི་དམངས་དཔེ་
སྐྲུན་ཁང་། ༡༩༩༠ ཤོག་ངོས་ ༥༥
༢༢ ཚེ་ཏན་ཞབས་དྲུང་། ཐོན་མིའི་ཞལ་ལུང་། ༡༩༨༩ ཤོག་ངོས་ ༡༢༢
༢༣ སི་ཏུ་པཎ་ཆེན་གཙུག་ལག་ཆོས་ཀྱི་སྣང་བ། ཤེས་རིག་དཔར་ཁང་། ༡༩༨༧ ཤོག་
ངོས་ ༧༡
༢༤ རྣམ་གླི ང་པཎ་ཆེན་དཀོན་མཆོག་ཆོས་གྲགས། (༡༦༩༦-༡༧༡༨） ལུང་དུ་སྟོན་པ་
སུམ་ཅུ་པ་དང་རྟགས་ཀྱི་འཇུག་པའི་རྣམ་འགྲེལ་ལེགས་བཤད་སྣང་བྱེད་ནོར་བུ་ཞེས་
བྱ་བ་བཞུགས་སོ། །དཔེ་ཐུང་བྲིས་མ། ཤོག་ངོས་ ༣༧-༣༩
༢༥ དམུ་དགེ་བསམ་གཏན། བརྡ་སྤྲོད་བློ་གསལ་དགའ་སྟོན། ཀན་སུའུ་མི་དམངས་དཔེ་
སྐྲུན་ཁང་། ༡༩༩༠ ཤོག་ངོས་ ༥༦
༢༦ མཁས་དབང་བློ་བཟང་དབང་ཕྱུག ( ༡༩༡༤-༡༩༨༧) གསུང་རྩོམ་ཕྱོགས་བསྒྲིགས་
ལས། བྲ་ཏིའི་ཞལ་ལུང་། ༢༠༠༤ ཆབ་སྲིད་བཙོན་པའི་ལོ་རྒྱུས་དེབ་ཕྲེང་ ༩ པ།
བོད་ཀྱི་དགུ་བཅུ་གསུམ་ལས་འགུལ་ཚོགས་པ། ཤོག་ངོས་ ༢༤-༢༥
༢༧ དཀར་ལེབས་དྲུང་ཡིག་པད་མ་རྡོ་རྗེ། དཀར་ལེགས་སུམ་རྟགས་དཀའ་འགྲེལཿ ཡུལ་



538 བོད་ཀྱི་བརྡ་སྤྲོད་ནག་ཊཾ ཀཿ
གངས་ཅན་པའི་སྐད་བརྡ་སྤྲོད་པར་བྱེད་པའི་བསྟན་བཅོས་སུམ་ཅུ་པའི་སྙིང་པོ་མདོར་
བསྡུས་པ་ཐུ་མིའི་དགོངས་རྒྱན། བོད་རང་སྐྱོང་ལྗོངས། ༡༩༨༩ ཤོག་ངོས་ ༢༣
༢༨ དམུ་དགེ་བསམ་གཏན། བོད་ཀྱི་ཡི་གེའི་སྤྱི་རྣམ་བློ་གསལ་འཇུག་ངོགས། སི་ཁྲོན་མི་
རིགས་དཔེ་སྐྲུན་ཁང་། ༡༩༧༨ ཤོག་ངོས་ ༣༡-༣༣
༢༩ མི་ཉག་བུ་ཕྲུག དཀའ་གནད་སྡོམ་ཚིག་སི་ཏུ་དགོངས་གསལ། མི་རིགས་དཔེ་སྐྲུན་
ཁང་། ༢༠༠༣ ཤོག་ངོས་ ༣༥ - ༣༦
༣༠ ཨ་ཁུ་བསྟན་པ་རྒྱ་མཚོ། སུམ་ཅུ་པའི་མཐའ་དཔྱོད་ཆེན་མོ་རྒྱལ་བ་དགྱེས་པའི་མཆོད་
སྤྲིན། འཕགས་ཡུལ་ཀིརྟིའི་བྱེས་པ་གྲྭ་ཚང་། ༢༠༠༩ ཤོག་ངོས་ ༣༩༣
༣༡ དོར་ཞི་གདོང་དྲུག་སྟེ མས་བློ། བརྡ་སྤྲོད་རིག་པའི་དོན་འགྲེལ་ཕྱོགས་བསྒྲིགས།
ཀན་སུའུ་མི་རིགས་དཔེ་སྐྲུན་ཁང་། ༡༩༩༠ ཤོག་ངོས་ ༢༡-༢༢
༣༢ སི་ཏུ་པཎ་ཆེན་གཙུག་ལག་ཆོས་ཀྱི་སྣང་བ། ཤེས་རིག་དཔར་ཁང་ ༡༩༨༩ ཤོག་ངོས་ ༧༢
༣༣ ཚེ་ཏན་ཞབས་དྲུང་། ཐོན་མིའི་ཞལ་ལུང་། ༡༩༨༧ ཤོག་ངོས་ ༡༢༢-༡༢༣
༣༤ པྲ་ཏི་རིན་ཆེན་དོན་གྲུབ། སུམ་རྟགས་དགོངས་འགྲེལ་སོགས་ལས། རྣམ་བཤད་ཀུན་
བཟང་དགོངས་རྒྱན། འཕགས་ཡུལ་འབྲས་སྒོ་མང་། ༡༩༨༩ ཤོག་ངོས་ ༣༧ །
༣༥ ཆབ་མདོ་ཤེས་རབ། ཐོན་མིའི་སྙིང་ཐིག བློ་གླི ང་དཔེ་སྐྲུན་ཁང་ ༡༩༩༧ ཤོག་ངོས་ ༡༠༤
༣༦ སི་ཏུ་པཎ་ཆེན། ཤེས་རིག་དཔར་ཁང་། ༡༩༨༧ ཤོག་ངོས་ ༡༠༡
༣༧ རིགས་ལམ་དབུ་དགེ་རྒན་བློ་བཟང་རྒྱ་མཚོ། (༡༩༢༨-༡༩༩༦） ཡུལ་གངས་ཅན་
པའི་རིག་གཞུང་ཀུན་གྱི་མ་ཕྱིར་གྱུར་པ་སུམ་རྟགས་ཀྱི་རྒྱས་བཤད་བརྡ་སྤྲོད་རིན་
ཆེན་བང་མཛོད་ཅེས་བྱ་བ་བཞུགས་སོ། །རིགས་ལམ་སློབ་གཉེར་ཁང་། ༡༩༩༥
ཤོག་ངོས་ ༡༣༢
༣༨ སི་ཏུ་པཎ་ཆེན། དྷ་ས་བོད་གཞུང་ཤེས་རིག་དཔར་ཁང་། ༡༩༨༧ ཤོག་ངོས་



ཟུར་མཆན། 539
༡༠༢-༡༠༣
༣༩ སི་ཏུ་པཎ་ཆེན། མཁས་པའི་མགུལ་རྒྱན་མུ་ཏིག་ཕྲེང་མཛེས། ཤེས་རིག་དཔར་ཁང་།
༡༩༨༧ ཤོག་ངོས་ ༡༢༥་༡༢༦
༤༠ བསྟན་དར་ཨ་ལག་ཤ །བོད་བརྡའི་རྣམ་གཞག་ཉེར་མཁོ་ཕྱོགས་བསྡེབས་ཨུཏྤལའི་དོ་
ཤལ་དང་པོ། འབྲས་སྤུངས་བློ་གསལ་གླིང་། ༡༩༨༠ ཤོག་ངོས་ ༡༥༨
༤༡ དངུལ་ཆུ་དྷརྨ་བྷཌ་( ༡༧༧༢-༡༨༥༡) མཁས་མཆོག་དངུལ་ཆུ་ཡབ་སྲས་ཀྱིས་སུམ་
རྟགས་ཕྱོགས་བསྡེབས་པད་དཀར་ཆུན་པོ་ལས་སུམ་རྟགས་འགྲེལ་པ་སི་ཏུའི་ཞལ་ལུང་།
ཤེས་རིག་དཔར་ཁང་། ༡༩༩༦ ཤོག་ངོས་ ༢༦ ༢༧
༤༢ སི་ཏུ་པཎ་ཆེན། ཤེས་རིག་དཔར་ཁང་། ༡༩༨༧ ཤོག་ངོས་ ༡༤༣-༤༤
༤༣ དངུལ་ཆུ་དྷརྨ་བྷཌ་( ༡༧༧༢-༡༨༥༡） མཁས་མཆོག་དངུལ་ཆུ་ཡབ་སྲས་ཀྱིས་སུམ་
རྟགས་ཕྱོགས་བསྡེབས་པད་དཀར་ཆུན་པོ་ལས་སུམ་རྟགས་འགྲེལ་པ་སི་ཏུའི་ཞལ་ལུང་།
ཤེས་རིག་དཔར་ཁང་། ༡༩༩༦ ཤོག་ངོས་ ༢༦ ༢༧
༤༤ སི་ཏུ་པཎ་ཆེན། ཤེས་རིག་དཔར་ཁང་། ༡༩༨༧ ཤོག་ངོས་ ༡༤༣-༤༤
༤༥ འབྲས་ཁྲི་ཟུར། སུམ་ཅུ་པའི་མཐའ་དཔྱོད་ཆེན་མོ་རྒྱལ་བ་དགྱེས་པའི་མཆོད་སྤྲིན་
འཕགས་ཡུལ་ཀིརྟིའི་བྱེས་པ་གྲྭ་ཚང་། ༢༠༠༩ ཤོག་ངོས་ ༥༧༩
༤༦ ཚུལ་ཁྲིམས་ཕུན་ཚོགས། བོན་གྱི་ཐ་སྙད་རིག་གནས་ཕྱོགས་སྒྲིག་ལས། བོད་ཀྱི་བརྡ་
ཡང་དག་པར་སྦྱོར་ཚུལ་གྱི་བསྟན་བཅོས་བརྡ་སྤྲོད་ཉི་ཤུ་བདུན་པ། བོད་ལྗོངས་བོད་
ཡིག་དཔེ་རྙིང་དཔེ་སྐྲུན་ཁང་། ༡༩༩༦ ཤོག་ངོས་ ༡༩༢
༤༧ གོང་བཞིན། ཤོག་ངོས་ ༢༨༦-༢༨༩
༤༨ ཨ་ཀྱ་ཡོངས་འཛིན་དབྱངས་ཅན་དགའ་བའི་བློ་གྲོས། མཆན། ༡༩ པར་གཟིགས། །
ཤོག་ངོས་ ༡༡༢



540 བོད་ཀྱི་བརྡ་སྤྲོད་ནག་ཊིཀ
༤༩ ཞ་ལུ་ལོ་ཙཱ་བ་རིན་ཆེན་ཆོས་སྐྱོང་བཟང་པོ། (༡༤༤༡-༡༥༢༨） བོད་ཀྱི་བརྡའི་བསྟན་
བཅོས་ལེགས་པར་བཤད་པ་རིན་པོ་ཆེ་ཟ་མ་ཏོག་བཀོད་པ་ཞེས་བྱ་བ། ལྡི་ལི་བོད་ཀྱི་
ཁང་པ། ༡༩༩༢
༥༠ དཔལ་ཁང་ལོ་ཙཱ་བ་ངག་དབང་ཆོས་ཀྱི་རྒྱ་མཚོ། (༡༤༡༦） བོད་ཀྱི་བརྡའི་བྱེ་བྲག་
གསལ་བར་བྱེད་པའི་བསྟན་བཅོས་ཚིག་ལེའུར་བྱས་པ་མཁས་པའི་ངག་གི་སྒྲོན་མ།
(༡༥༣༨ ལོར་བརྩམས） མི་རིགས་དཔེ་སྐྲུན་ཁང་། ༡༩༨༩ (ཤོག་ངོས་ ༣༦）
༥༡ དབྱངས་ཅན་གྲུབ་པའི་རྡོ་རྗེ། (༡༨༠༩-༡༨༨༧） ཐོན་མིའི་ལེགས་བཤད་སུམ་ཅུ་
པའི་སྙིང་པོ་ལྗོན་པའི་དབང་པོ། ཤེས་རིག་དཔར་ཁང་། ༡༩༩༦
༥༢ དཀར་ལེབས་དྲུང་ཡིག་པད་མ་རྡོ་རྗེ། (༡༨༥༨-༡༩༣༣ཡན)གངས་ཅན་རིག་མཛོད། པ
བོད་ལྗོངས་མི་དམངས་དཔེ་སྐྲུན་ཁང་ནས་བསྐྲུན། ༡༩༨༩ ཤོག་ངོས་ ༣༡༦-༣༡༨
༥༣ ཞ་ལུ་དྷརྨཔལབྷདྲ། （༡༤༤༡-༡༥༢༨） སློབ་དཔོན་ཨ་ནུས་མཛད་པའི་བོད་ཀྱི་
སྐད་ཀྱི་གསུང་རབ་ལ་འཇུག་ཚུལ་སུམ་ཅུ་པའི་རྣམ་འགྲེལ་བཞུགས་སོ། །བྲིས་མ།
ཤོག་ངོས་ ༡༡ ན།
༥༤ བསྟན་དར་ཨ་ལག །བོད་བརྡའི་རྣམ་གཞག་ཉེར་མཁོ་ཕྱོགས་བསྡེབས་ཨུཏྤ་ལའི་དོ་
ཤལ་དང་པོ། འབྲས་སྤུངས་བློ་གསལ་གླི ང་། ༡༩༨༠ ཤོག་ངོས་ ༡༥༥-༡༥༦
༥༥ ཨ་ཀྱ་ཡོངས་འཛིན་དབྱངས་ཅན་དགའ་བའི་བློ་གྲོས། བློ་བཟང་དགོངས་རྒྱན་མུ་ཏིག་
ཕྲེང་མཛེས་དེབ་ལྔ་པ། རྟགས་ཀྱི་འཇུག་པའི་དཀའ་གནས་བདག་གཞན་དང་བྱ་བྱེད་
ལས་གསུམ་གྱི་ཁྱད་པར་ཞིབ་ཏུ་ཕྱེ་བ་ཉུང་གསལ་འཕྲུལ་གྱིམ་ལྡེ་མིག འབྲས་བློ་ཤེས་
ཡོན་ལྷན་ཚོགས། ༡༩༩༥ ཤོག་ངོས་ ༢༠༡
༥༦ ཨ་ཀྱ་ཡོངས་འཛིན་དབྱངས་ཅན་དགའ་བའི་བློ་གྲོས། མཆན། ༡༩ པར་གཟིགས།
ཤོག་ངོས་ ༡༡༢



ཟུར་མཆན། 541
༥༧ དམུ་དགེ་བསམ་གཏན། བརྡ་སྤྲོད་བློ་གསལ་དགའ་སྟོན། ཀན་སུའུ་མི་དམངས་དཔེ་
སྐྲུན་ཁང་། ༡༩༩༠ ཤོག་ངོས། ༩༩
༥༨ བསྟན་དར་ཨ་ལག་ཤ །བོད་བརྡའི་རྣམ་གཞག་ཉེར་མཁོ་ཕྱོགས་བསྡེ བས་ཨུཏྤ་ལའི་
དོ་ཤལ་དང་པོ། འབྲས་སྤུངས་བློ་གླི ང་དཔེ་མཛོད། ༡༩༩༠ ཤོག་ངོས་ ༡༥༧
རབ་བྱེད་བརྒྱད་པ།
༡ ཐོན་མི་སཾབྷོཊ། རྟགས་འཇུག་རྩ་བ། སི་ཏུའི་འགྲེལ་ཆེན་གྱི་འགོར་བཀོད་ཡོད།
ཤེས་དཔར། ༡༩༨༧ ཤོག་ངོས་ ༡༠-༡༡
༢ རྒན་བློ་བཟང་རྒྱ་མཚོ། (༡༩༣༨-༡༩༩༦） ཡུལ་གངས་ཅན་པའི་རིག་གཞུང་ཀུན་
གྱི་མ་ཕྱིར་གྱུར་པ་སུམ་རྟགས་ཀྱི་རྒྱས་བཤད་བརྡ་སྤྲོད་རིན་ཆེན་བང་མཛོད་ཅེས་བྱ་
བ་བཞུགས་སོ། །བཞུགས་སྒར་རིགས་ལམ་སློབ་གཉེར་ཁང་། ༡༩༨༥ ཤོག་ངོས་
༡༩༡-༩༢།
༣ གོང་བཞིན། ཤོག་ངོས་ ༡༨༣
༤ བསོད་ནམས་རྒྱལ་མཚན། བོད་ཀྱི་བརྡ་སྤྲོད་པའི་ཡི་གེའི་སྦྱོར་བའི་འགྲེལ་པ་སྨྲ་བའི་
རྒྱན། བོད་གཞུང་ཤེས་རིག་ལས་ཁུངས་ ༢༠༡༠ ཤོག་ངོས་ ༧༡-༧༦
༥ ཐུབ་བསྟན་མཆོག་སྒྲུབ། བོད་ཀྱི་སྒྲ་རིག་པའི་གནས་ལ་དཔྱོད་པ་གསལ་བའི་མེ་ལོང་ཞེས་
བྱ་བ་བཞུགས་སོ། །བཞུགས་སྒར་བོད་ཀྱི་དཔེ་མཛོད་ཁང་། ༡༩༩༧ ཤོག་ངོས་ ༥༠
༦ སློབ་དཔོན་འགོས་པདྨ་རྒྱལ་མཚན་(༡༩༥༦-༢༠༠༡) སུམ་རྟགས་ཀྱི་རྩ་འགྲེལ་ལ་
དཔྱད་པའི་གཏམ་བརྡ་སྤྲོད་པའི་གྲུབ་མཐའི་གླེང་བརྗོད་ཆེན་མོ་འཛམ་གླིང་རྒྱན་གཅིག
འཇམ་དཔལ་རབ་རྟན། ཝཱརཱཎསཱི། ༢༠༠༢ ཤོག་ངོས་ ༡༨༢-༡༩༧



542 བོད་ཀྱི་བརྡ་སྤྲོད་ནག་ཊིཀ
༧ གོང་བཞིན། ཤོག་ངོས་ ༢༠༢-༢༠༧
༨ ཨུ་ར་སློབ་དཔོན་ཚེ་དབང་བསོད་ནམས། དུས་གསུམ་རབ་གསལ་འོད་སྣང་གསར་པ།
སྔ་འགྱུར་མཐོ་སློབ་མདོ་སྔགས་རིག་པའི་འབྱུང་གླིང་། ༡༩༩༨
༩ དཀའ་ཆེན་པད་མ། འགྲེལ་པ་རིགས་ལམ་གསེར་གྱི་ལྡེ་མིག་ ཤེས་རིག་དཔར་ཁང་།
༡༩༩༥ ཤོག་ངོས་ ༡༥༤-༥༥
༡༠ སི་ཏུ་གཙུག་ལག་ཆོས་ཀྱི་སྣང་བ། ཤོག་ངོས་ ༡༩༨-༢༠༡
༡༡ དཀའ་ཆེན་པདྨ། འགྲེལ་པ་རིགས་ལམ་གསེར་གྱི་ལྡེ་མིག ཤེས་རིག་དཔར་ཁང་
༡༩༩༥ ཤོག་ངོས་ ༡༦༠
༡༢ མཁས་དབང་བློ་བཟང་དབང་ཕྱུག ( ༡༩༡༤-༡༩༨༧） གསུང་རྩོམ་ཕྱོགས་བསྒྲིགས་
ལས། བྲ་ཏིའི་ཞལ་ལུང་པདྨ་དཀར་པོ། བོད་ཀྱི་དགུ་བཅུ་གསུམ་ལས་འགུལ་ཚོགས་པ།
༢༠༠༤ ཤོག་ངོས་ ༩༡
༡༣ དོར་ཞི་གདོང་དྲུག་ཉེམས་བློ། (༡༩༣༥） བརྡ་སྤྲོད་རག་པའི་དོན་འགྲེལ་ཕྱོགས་
བསྒྲིགས། ཀན་སུའུ་མི་རིགས་དཔེ་སྐྲུན་ཁང་། ༡༩༩༠ ཤོག་ངོས་ ༡༤༣-༡༤༥
༡༤ བསྟན་དར་ཨ་ལག་ཤ །བོད་བརྡའི་རྣམ་གཞག་ཉེར་མཁོ་ཕྱོགས་བསྡེབས་ཨུཏྤལ་དོ་
ཤལ་དང་པོ་ལས། ཡི་གེའི་བཤད་པ་མཁས་པའི་ཁ་རྒྱན། འབྲས་བློ་གླེ ང་། ༡༩༨༠
ཤོག་ངོས་ ༡༥༧
༡༥ བློ་བཟང་དོན་ལྡན། དེང་དུས་བོད་ཀྱི་སྐད་ཡིག (Modern Tibetan Language
volume I &II) བོད་ཀྱི་དཔེ་མཛོད་ཁང་། ༡༩༩༨
༡༦ ཚེ་བརྟན་ཆོས་འབྱོར། ལྷ་སའི་རྒྱུན་སྐད་སློབ་དེབ་གཟི་ཡི་དོ་ཤལ། (Colloquial
Tibetan) བོད་ཀྱི་དཔེ་མཛོད་ཁང་། ༢༠༠༣
༡༧ ཐུབ་བསྟན་མཆོག་སྒྲུབ། བོད་ཀྱི་སྒྲ་རིག་པའི་གནས་ལ་དཔྱོད་པ་གསལ་བའི་མེ་ལོང་
ju



ཟུར་མཆན། 543
ཞེས་བྱ་བ་བཞུགས་སོ། །བོད་ཀྱི་དཔེ་མཛོད་ཁང་ ༡༩༩༧
༡༨ སྐལ་བཟང་འགྱུར་མེད། བོད་ཀྱི་བརྡ་སྤྲོད་རིག་པའི་ཁྲིད་རྒྱུན་རབ་གསལ་མེ་ལོང་།
སི་ཁྲོན་མི་རིགས་དཔེ་སྐྲུན་ཁང་། ༩༨༡
༡༩ སློབ་དཔོན་འགོས་པདྨ་རྒྱལ་མཚན། སུམ་རྟགས་ཀྱི་རྩ་འགྲེལ་ལ་དཔྱད་པའི་གཏམ་
བརྡ་སྤྲོད་པའི་གྲུབ་མཐའི་གླི ང་བརྗོད་ཆེན་མོ་འཛམ་གླིང་རྒྱན་གཅིག །འཇམ་དཔལ་
རབ་བརྟན་ ༢༠༠༢ ཤོག་ངོས་ ༢༡༦
༢༠ དངུལ་ཆུ་དྷརྨ་བྷ་དྲ། ( ༡༧༧༢-༡༨༥༡) མཁས་མཆོག་དངུལ་ཆུ་ཡབ་སྲས་ཀྱིས་
སུམ་རྟགས་ཕྱོགས་བསྡེབས་པད་དཀར་ཆེན་པོ་ལས་དགག་ལན་ཚངས་པའི་སྤུན་ཟླ།
ཤེས་རིག་དཔར་ཁང་། ༡༩༩༦ ཤོག་ངོས་ ༦༠
༢༡ གླིང་རི་བ་ཐུབ་བསྟན་སྦྱིན་པ། སྨྲ་སྒོའི་ལྡེ་མིག །བོད་ཀྱི་གཙུག་ལག་ཞིབ་དཔྱོད་ཁང་།
༢༠༡༡ ཤོག་ངོས་ ༣
༢༢ སི་ཏུ་པཎ་ཆེན། ཤོག་ངོས་ ༧༨-༧༩
༢༣ གསེར་ཏོག་ཚུལ་ཁྲིམས་བློ་བཟང་རྒྱ་མཚོ། BhikshuGurudeva Lama ༡༩༦༢
ཤོག་ངོས་ ༧༡
༢༤ གོང་བཞིན། ཤོག་ངོས་ ༡༠༡
༢༥ སི་ཏུ་པཎ་ཆེན། ཤོག་ངོས་ ༢༥
༢༦ ཚེ་ཏན་ཞབས་དྲུང་། ཤོག་ངོས་ ༥༢
༢༧ སི་ཏུ་པཎ་ཆེན། ཤོག་ངོས་ ༣༡༢
༢༨ གོང་བཞིན། ཤོག་ངོས་ ༣༡༤



544 བོད་ཀྱི་བརྡ་སྤྲོད་ནག་ཊིཀ
རབ་བྱེད་དགུ་པ།
༡ བེ་རི་དགེ་བཤེས་འཇིགས་མེད་དབང་རྒྱལ། རྟགས་ཀྱི་འཇུག་པའི་རྣམ་བཤད་མཁས་པའི་
དགོངས་རྒྱན། བོད་ཀྱི་དཔེ་མཛོད་ཁང་། ༢༠༠༨ ཤོག་ངོས་ ༧༡
༢ སི་ཏུ་པཎ་ཆེན། མཁས་པའི་མགུལ་རྒྱན་མུ་ཏིག་ཕྲེང་མཛེས། ༡༩༨༧ ཤོག་ངོས་
༢༠༥-༢༠༦
༣ བེ་རི་དགེ་བཤེས་འཇིགས་མེད་དབང་རྒྱལ། རྟགས་ཀྱི་འཇུག་པའི་རྣམ་བཤད་མཁས་པའི་
དགོངས་རྒྱན། བོད་ཀྱི་དཔེ་མཛོད་ཁང་། ༢༠༠༨ ཤོག་ངོས་ ༧༡
༤ སི་ཏུ་པཎ་ཆེན། མཁས་པའི་མགུལ་རྒྱན་མུ་ཏིག་ཕྲེང་མཛེས། ཤེས་དཔར་ ༡༩༨༧
ཤོག་ངོས་ ༡༩༧
༥ བེ་རི་དགེ་བཤེས་འཇིགས་མེད་དབང་རྒྱལ། རྟགས་ཀྱི་འཇུག་པའི་རྣམ་བཤད་མཁས་
པའི་དགོངས་རྒྱན། བོད་ཀྱི་དཔེ་མཛོད་ཁང་། ༢༠༠༨ ཤོག་ངོས་ ༧༢
༦ སི་ཏུ་པཎ་ཆེན། མཁས་པའི་མགུལ་རྒྱན་མུ་ཏིག་ཕྲེང་མཛེས། ཤེས་པར། ༡༩༩༨༧
ཤོག་ངོས་ ༡༧༠
༧ གོང་བཞིན། ཤོག་ངོས་ ༡༩༧
༨ བེ་རི་དགེ་བཤེས་འཇིགས་མེད་དབང་རྒྱལ། རྟགས་ཀྱི་འཇུག་པའི་རྣམ་བཤད་མཁས་པའི་
དགོངས་རྒྱན། བོད་ཀྱི་དཔེ་མཛོད་ཁང་། ༢༠༠༨ ཤོག་ངོས་ ༧༢
༩ གོང་བཞིན། ཤོག་ངོས་ ༧༢
༡༠ གོང་བཞིན། ཤོག་ངོས་ ༧༢
༡༡ གོང་བཞིན། ཤོག་ངོས་ ༧༢
༡༢ གོང་བཞིན། ཤོག་ངོས་ ༧༣
༡༣ གོང་བཞིན། ཤོག་ངོས་ ༧༢



ཟུར་མཆན། 545
༡༤ གོང་བཞིན། ཤོག་ངོས་ ༧༢
༡༥ གོང་བཞིན། ཤོག་ངོས་ ༧༤
རབ་བྱེད་བཅུ་པ།
༡ དཀོན་བརྩེགས་ཆ་པ། -- ༡༨༠-༣ ༩༠བ༣
༢ བེ་རི་དགེ་བཤེས་འཇིགས་མེད་དབང་རྒྱལ། རྟགས་ཀྱི་འཇུག་པའི་རྣམ་བཤད་མཁས་པའི་
དགོངས་རྒྱན། བོད་ཀྱི་དཔེ་མཛོད་ཁང་། ༢༠༠༨ ཤོག་ངོས་ ༡༠༠
༣ བསྟན་དར་ཨ་ལག་ཤ །བོད་བརྡའི་རྣམ་གཞག་ཉེར་མཁོ་ཕྱོགས་བསྡེ བས་ཨུཏྤལ་དོ་
ཤལ་དང་པོ་ལས། ཡི་གེའི་བཤད་པ་མཁས་པའི་ཁ་རྒྱན། བློ་གླིང་དཔེ་མཛོད་ཚོགས་པ།
༡༩༨༠ ཤོག་ངོས་ ༡༥༠
༤ ༧གོང་ས་༧སྐྱབས་མགོན་སྐུ་ཕྲེང་བཅུ་བཞི་པ་ཆེན་པོ་མཆོག། བཀའ་འབུམ་ང་བ།
༧གོང་ས་ཏཱ་ལའི་བླ་མའི་བཀའ་འབུམ་སྡུད་སྒྲིག་ཁང་། ༢༠༡༡ ཤོག་ངོས་ ༧༩
༥ ཁྱབ་འཇུག་ལ་ཝི་ཤྩ། ནག་པོ་ལ་ཀྲྀཥྛ། འཛིན་གྲྭ་ལ་ཀཀ ། ཆུང་མ་ལ་ཨོ་རཏ། རིན་
ཆེན་ལ་རནྟ། དཔལ་ཧེ་རུ་ཀ་བདག་ལ། ཤྲཱི་ཧེ་རུ་ཀོ་ཉཧཾ། མིག་ཤེལ་མི་ནཀ།
༦ མཁན་ཆེན་འཇིགས་མེད་ཕུན་ཚོགས། (༡༩༣༢-༢༠༠༤） དུས་རབས་ཉེར་གཅིག་
པའི་གངས་ཅན་པ་རྣམས་ལ་ཕུལ་བའི་སྙིང་གཏམ་སྤྲིན་གྱི་རོལ་མོ་ཞེས་བྱ་བ་བཞུགས།
བླ་རུང་ཐེག་གསུམ་ཆོས་གླིང་ནས་པར་དུ་བསྐྲུན། ༡༩༩༦ ཤོག་ངོས་ ༨༢-༨༤
༧ བསྟན་དར་ཨ་ལག་ཤ །བོད་བརྡའི་རྣམ་གཞག་ཉེར་མཁོ་ཕྱོགས་བསྡེབས་ཨུཏྤལ་དོ་
ཤལ་དང་པོ་ལས་ཡི་གེའི་བཤད་པ་མཁས་པའི་ཁ་རྒྱན། བློ་གླི ང་དཔེ་མཛོད་ཚོགས་པ།
༡༩༨༠ ཤོག་ངོས་ ༡༡༠



546 བོད་ཀྱི་བརྡ་སྤྲོད་ནག་ཊིཀ
༨ སློབ་དཔོན་འགོས་པདྨ་རྒྱལ་མཚན། (༡༩༥༦-༢༠༠༡)༢༠༠༠ ཤོག་ངོས་ ༢༩
༩ ཚེ་ཏན་ཞབས་དྲུང་། (༡༩༡༠-༡༩༨༥） དག་ཡིག་ཐོན་མིའི་དགོངས་རྒྱན། འདིལླི ་
གསར་པ། ༡༩༦༩ ཤོག་ངོས་ ༡༧༠
༡༠ དགེ་འདུན་ཆོས་འཕེལ་ (༡༩༠༣-༡༩༥༡） རྒྱལ་ཁམས་རིག་པས་བསྐོར་བའི་གཏམ་
རྒྱུད་གསེར་གྱི་ཐང་མ། དེབ་དང་པོ། བོད་ལྗོངས་བོད་ཡིག་དཔེ་རྙི ང་དཔེ་སྐྲུན་ཁང་།
༡༩༩༠ ཤོག་ངོས་ ༢༥༨-༢༥༩
༡༡ བདུད་འཇོམས་རིན་པོ་ཆེ། དག་ཡིག་མདོར་བསྡུས་པད་དཀར་ཆུན་པོ་བྱིས་པ་དགའ་
བའི་རྣ་རྒྱན་སོགས་ལས་ཡི་གེའི་འབྲུ་འགྲེལ་བཤད་པ། ཤོག་ངོས་ ༦༡
༡༢ སློབ་དཔོན་འགོས་པདྨ་རྒྱལ་མཚན། ༡༩༥༦-༢༠༠༡
༡༣ སློ བ་དཔོན་སེམས་དཔའ་རྡོ་རྗེ། བོད་ཀྱི་བརྡ་སྤྲོད་རིག་གནས་སྐོར་གྱི་བགྲོ་གླེ ང་
ཚོགས་འདུ། ཚོགས་ཞུགས་མཁས་དབང་རྣམ་པའི་ཆེད་རྩོམ་ཕྱོགས་བསྡུས། དུས་
མཐུན་དག་ཐེར་འཕྲི་སྣོན། བོད་གཞུང་ཤེས་རིག་ལྷན་ཁང་། ༡༩༨༧ ཤོག་ངོས་
༡༠༢-༡༡༥
རབ་བྱེད་བཅུ་གཅིག་དང་བཅུ་གཉིས་ལ་མཆན་མེད།



༄༅། །རྒྱ་གར་སྐད་དུ། བྱཱཀརཎ་མཱལ་ཏྲིཤད་ནཱམ། བོད་
སྐད་དུ། ལུང་སྟོན་པ་རྩ་བ་སུམ་ཅུ་པ་ཞེས་བྱ་བ། ངག་གི་དབང་
ཕྱུག་འཇམ་པའི་དབྱངས་ལ་ཕྱག་འཚལ་ལོ།།
༄༅། །མཆོད་བརྗོད། ༡གང་ལ་ཡོན་ཏན་མཆོག་མངའ་བའི། །དཀོན་མཆོག་
དེ ་ལ་ཕྱག་འཚལ་ལོ། །ཡོན་ཏན་མཆོག་མངའ་སླུ་མེད་རི ན་ཆེ ན་གསུམ།།
འགང་གིས་སྒྲ་དབྱངས་ཀུན་གསུངས་པའི། །འཇམ་པའི་དབྱངས་ལ་ཕྱག་འཚལ་
ལོ༑ ༑༣གང་གིས་མིང་གཞི་སྔོན་གསུངས་པ། །རྟག་ཞི་བ་ལ་ཕྱག་འཚལ་ལོ།།
༤སྡེ བ་སྦྱོར་ལེགས་མཛད་མཁས་རྣམས་དང་། །བླ་མ་ལ་ཡང་ཕྱག་འཚལ་ནས།།
ཡེ་ཤེས་མེ་ལོང་གཙུག་ན་ཟླ་བ་དང་། །རྟ་དབྱངས་བཙུན་པ་ཟླ་བ་སཾ་བྷོ་ཊ། །ལ་
སོགས་འཕགས་བོད་མཁས་པའི་ཚོགས་སྤྱི་དང་། །ཁྱད་པར་དམ་ཆོས་འོ་མའི་རྒྱུན་
བཟང་གིས། །མང་ཐོས་ལུང་གིས་ལུས་སྟོབས་ཆེར་བསྐྱེད་ནས། །རྟོགས་པའི་བསམ་
འཕེལ་ལག་རྩེར་སྨིན་མཛད་པའི། །དྲིན་ཅན་བླ་མའི་ཚོགས་ལ་གུས་བཏུད་ནས།།
བརྩམ་པར་དམ་བཅའ་བ། བསླབ་པ་ཀུན་གྱི་གཞི་འཛིན་ཅིང་། །རིག་བྱེད་སྨྲ་
བ་རྣམས་ཀྱི་རྒྱུ། །མིང་ཚིག་བརྗོད་པ་ཀུན་གྱི་གཞི། །ཡི་གེའི་སྦྱོར་བ་བཤད་པར་བྱ།།
མིང་ཚིག་རིན་ཆེན་འབྱུང་གནས་སིན་དྷུའི་བདག །རིག་བྱེད་སྨྲ་བ་རྣམས་ཀྱི་ཉེར་
ལེན་རྒྱུ། །བསླབ་གསུམ་མྱུ་གུ་སྐྱེད་བྱེད་རྒྱ་མཚོའི་གོས། །གང་དེ་མདོར་བསྡུས་
ཚིག་གིས་བཤད་པར་བྱ།།
སྦྱར་བྱ་ཡི་གེའི་རྣམ་གཞག ༡ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་བྱེད་
ཨི་སོགས་བཞི། །ཀཱ་ལི་སུམ་ཅུ་ཐམ་པའོ། །དེ་ལས་རྗེས་འཇུག་བཅུ་ཡིན་ཏེ།



548 བོད་ཀྱི་བརྡ་སྤྲོད་ནག་ཊིཀ
༢དེ་ལས་ལྔ་ནི་སྔོན་དུའང་འཇུག །མི་འཇུག་པ་ནི་ཉི་ཤུའོ། །ཀཱ་ལི་ཕྱེད་དང་
བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལས། །༣དང་པོ་གསུམ་པ་བཞི་པ་ཡི། །མས་
གཉིས་དྲུག་པའི་གསུམ་པ་དང་། །བདུན་པ་ལ་ནི་ཤ་མ་གཏོགས། །རྗེས་འཇུག་ཡི་གེ་
བཅུ་རུ་འདོད། །༤རྗེས་འཇུག་ཡི་གེ་བཅུ་ཉིད་ལས། །དང་པོ་གསུམ་པ་ལྔ་པ་དྲུག།
བདུན་པ་རྣམས་ནི་སྔོན་དུའང་འཇུག །མིང་གཞི་གཉིས་སམ་གསུམ་སྦྲེལ་ལམ།
༥དེ་ལ་དབྱངས་ཀྱིས་བཞིར་ལྡན་ཡང་། །གང་དུའང་འཇུག་མིན་སྦྱར་བའང་མིན།
དབྱངས་ཀྱི་བྱ་བ་གསལ་པོ་རུ། །བྱེད་པ་ཨི་ཨུ་ཨེ་ཨོ་བཞི། །གསལ་བྱེད་ཀ་སོགས་
སུམ་ཅུ་ཡིན། །ག་ང་ད་ན་བ་མ་འ། །ར་ལ་ས་རྣམས་རྗེས་འཇུག་བཅུ། །ད་དང་ས་
གཉིས་ཡང་འཇུག་སྟེ། །ད་ནི་ན་ར་ལ་གསུམ་དང་། །ས་ནི་ག་ང་བ་མར་འཐོབ།
།ག་ད་བ་མ་འ་སྔོན་འཇུག། །
སྦྱོར་ཚུལ་ཚིག་ཕྲད་ཀྱི་འཇུག་པ། ༡སླར་བསྡུ། རྗེས་འཇུག་ཡི་གེ་བཅུ་
པོ་ནི། །མིང་གང་གི་ནི་མཐར་སྦྱར་བ། །༦དེ་ལ་ཨཱ་ལི་བཞི་པ་སྦྱར། །སླར་བསྡུ་
བར་ནི་ཤེས་པར་བྱ། །གོ་ངོ་དོ་ནོ་བོ་མོ་འོ། །རོ་ལོ་སོ་ཏོ་སླར་བསྡུ་སྟེ། །རྫོགས་
ཚིག་ཟླ་སྡུད་ཅེས་ཀྱང་བྱ། །དྲག་ཡོད་ཏོ་དང་མཐའ་མེད་འོ། །གཞན་རྣམས་མིང་
མཐའི་རྗེས་མཐུན་སྦྱར།།
༢ལ་དོན། རྗེས་འཇུག་ཡི་གེ་བཅུ་རྣམས་ལས། །གང་མིང་མཐའ་ན་བཅུ་པ་
གནས། །༧དེ་ལ་ཨཱ་ལི་གཉིས་པ་སྦྱར། །གང་མིང་མཐའ་ན་བརྒྱད་པ་གནས། །དེ་ལ་
གཉིས་པ་ཨུ་ཡང་སྦྱར། །གང་མིང་མཐའ་ན་གསུམ་པ་གནས། །༨དེ་ལ་ཨཱ་ལི་གཉིས་
པ་སྦྱར། །བཞི་པ་དགུ་པ་དངོས་རྐྱང་སྟེ། །ལས་དང་ཆེད་དང་རྟེན་གནས་དང་། །
དེ་ཉིད་ཚེ་སྐབས་ལ་སྒྲ་ཡིན། །སུ་ར་རུ་དུ་ན་ལ་ཏུ། །ལ་དོན་རྣམ་པ་བདུན་ཡིན་ཏེ།།
རྣམ་དབྱེ་གཉིས་བཞི་བདུན་པ་དང་། །དེ་ཉིད་ཚེ་སྐབས་རྣམས་ལ་འཇུག །ས་སུ་ག་



ལྷན་ཐབས། 549
བ་དྲག་མཐར་ཏུ། །ང་ད་ན་མ་ར་ལ་དུ། །འ་དང་མཐའ་མེད་ར་དང་རུ།།
༣ཨི་ལྡན། ༩རྗེས་འཇུག་ཡི་གེ་བཅུ་པོ་ནི། །ཨི་དང་མཐུན་ལུགས་འདི་
ཞེས་བྱ། །དང་པོ་གཉིས་ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་སྦྱར།།
༡༠བདུན་པ་ཉིད་ལ་བདུན་པ་སྟེ། །ལྷག་མ་རྣམས་ལ་གྱ་སྦྱར་བ་། །དེ་དག་ཨི་སྦྱར་
འབྲེལ་བའི་ས། །དེ་ཉིད་ལ་ནི་བཅུ་པ་སྦྱར། །༡༡བྱེད་པ་པོ་རུ་ཤེས་པར་བྱ། །གི་ཀྱི་
གྱི་འི་ཡི་ལྔ་པོ། །རྣམ་དབྱེ་དྲུག་པ་འབྲེལ་སྒྲ་སྟེ། །དེ་རྣམས་ས་མཐའ་ཅན་ལྔ་ནི།།
རྣམ་དབྱེ་གསུམ་པ་བྱེད་སྒྲ་སྟེ། །སྦྱོར་ཚུལ་ན་མ་ར་ལ་གྱི། །ད་བ་ས་ཀྱི་ག་ང་གི།
འ་དང་མཐའ་མེད་འི་དང་ཡི། །
༤རྒྱན་སྡུད། ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་
པར་འགྱུར། །ཀྱང་ཡང་འང་གསུམ་རྒྱན་སྡུད་དེ། །ག་ད་བ་ས་དྲག་མཐར་ཀྱང་།།
ང་ན་མ་ར་ལ་མཐར་ཡང་། །འ་དང་མཐའ་མེད་འང་དང་ཡང་
།།
༥ལྷག་བཅས། ལ་དོན་སུ་ལ་ཨུ་ཕྱིས་ནས། །༡༢དེ་ལ་གསུམ་པའི་དང་པོ་
སྦྱར། །དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་དང་བཅས་པའོ། །ཏེ་དེ་སྟེ་གསུམ་
ལྷག་བཅས་ཏེ། །ན་ར་ལ་ས་དྲག་མཐར་ཏེ། །ད་དེ་ག་ང་བ་མ་འ། །མཐའ་མེད་
རྣམས་ལ་ས་སྟེ་འཐོབ།།
པའབྱེད་སྡུད། རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་ཡིན།།
གམ་ངམ་དམ་ནམ་བམ་མམ་འམ། །རམ་ལམ་སམ་ཏམ་འབྱེད་སྡུད་དེ།། སྦྱོར་ཚུལ་
སླར་བསྡུའི་སྐབས་དང་མཚུངས། །ར་རུ་འི་ཡི་འང་ཡང་རྣམས། །རྐང་པ་མི་སྐོང་
སྐོང་བའི་ཁྱད། །འོ་འུ་འམ་གྱི་གོང་དུ་ཚེག །མེད་དང་ཡོད་པའང་དེ་བཞིན་ཡིན།།
༧འབྱུང་ཁུངས། ༡༣རྗེས་འཇུག་ཡི་གེ་བཅུ་པོ་ཡི། །བཞི་པ་དགུ་པ་ལ་བཅུ་པ།།
སྦྱར་བ་འབྱུང་ཁུངས་ས་ཡིན་ཏེ། །དགར་དང་སྡུད་པའང་དེ་བཞིན་ནོ། །ནས་ལས་



550 བོད་ཀྱི་བརྡ་སྤྲོད་ནག་ཊིཀ
འབྱུང་ཁུངས་དགར་སྡུད་དེ། །འབྱུང་ཁུངས་དངོས་ལ་གང་སྦྱར་འཐུས། །རིགས་
མཐུན་དགར་ནས་མི་མཐུན་ལས། །སྡུད་ལ་ནས་སྒྲ་ཁོ་ན་འཇུག།
༨བོད་སྒྲ། ༡༤གང་མིང་བརྗོད་པའི་དང་པོ་རུ། །ཀྱེ་སྦྱར་བ་ནི་བོད་པ་ཡིན།།
ཀྱེ་དང་ཀྭ་ཡེ་འབོད་སྒྲ་སྟེ། །ཕལ་ཆེར་མིང་གི་ཐོག་མར་སྦྱོར།།
༩ནི་སྒྲ། གང་མིང་མཐའ་དང་མཐུན་པ་ཡི། །༡༥བཞི་པ་ལ་ནི་ཨི་སྦྱར་བ།།
དགར་དང་བརྣན་པའི་ཚིག་ཏུ་འགྱུར། །ནི་ནི་དགར་དང་བརྣན་པའི་སྒྲ།།
༡༠དང་སྒྲ། མིང་གང་རུང་བའི་བར་མཚམས་སུ། །གསུམ་པ་ལ་ནི་གཉིས་པ་
སྦྱར། །༡༦དེ་ནི་སྡུད་དང་འབྱེད་པ་དང་། །རྒྱུ་མཚན་ཚེ་སྐབས་གདམས་ངག་ལྔའོ།།
དང་ནི་སྡུད་འབྱེད་རྒྱུ་མཚན་དང་། །ཚེ་སྐབས་གདམས་ངག་ལྔ་ལ་འཇུག།
༡༡དེ་སྒྲ། གང་མིང་གི་ནི་ཡ་མཐའ་རུ། །གསུམ་པ་ལ་ནི་ཨེ་སྦྱར་བ། །༡༧ཐ་
སྙད་དབང་དུ་གསུམ་ཡིན་ཏེ། །དངོས་པོའི་དབང་དུ་བཞི་རུ་འགྱུར། །དུས་ཀྱི་
དབང་དུ་གཉིས་ཡིན་ནོ། །མིང་གི་ཐོག་མའི་དེ་སྒྲ་ནི། །ཐ་སྙད་འདས་མ་ཐག་པ་
དང་། །རྣམ་གྲངས་གཞན་ཅན་གཉིས་ལ་འཇུག། །
༡༢སྤྱི་སྒྲ། གང་མིང་བརྗོད་པའི་དང་པོ་རུ། །༡༨དང་པོ་ལ་ནི་གཉིས་པ་སྦྱར།།
སྤྱི་ལ་ཁྱབ་པ་ཉིད་དུ་འགྱུར། །ཅི་ཇི་སུ་གང་སྤྱི་སྒྲ་སྟེ། །ཞིག་སྟེ་སླད་འདྲ་ཕྱིར་ལ་ཅི།།
སྙེད་སྲིད་ལྟར་བཞིན་སྐད་ལ་ཇི། །སུ་ནི་གང་ཟག་གང་ཀུན་ལའོ།།
༡༣བདག་སྒྲ། གང་མིང་གི་ནི་མ་མཐའ་རུ། །པུལིངྒ་ཡི་སྒྲ་མེད་པ། །༡༩དེ་
ལ་པུལིངྒ་སྒྲ་སྦྱར་ན། །བདག་པོའི་སར་ནི་ཤེས་པར་བྱ། །ན་རོ་ཡོད་མེད་པ་བ་མ།།
བདག་པོའི་སྒྲ་སྟེ་ག་ད་ན། །བ་མ་ས་དང་དྲག་མཐར་པ། །ང་འ་ར་ལ་མཐའ་མེད་ལ།།
བདག་སྒྲ་ཡར་གྱུར་བ་དང་ནི། །ཆ་ལ་པ་ཉིད་སྦྱོར་བ་ལེགས། །མིང་མཐའི་པ་བའང་
ཕལ་ཆེར་འདྲ། །མ་ནི་ངེས་མེད་སྐབས་དང་སྦྱོར།།



ལྷན་ཐབས། 551
༡༤དགག་སྒྲ། གང་མིང་བརྗོད་པའི་ཡ་མཐའ་རུ། །སཏཱི་ལིངྒ་ཡི་སྒྲ་མེད་པ།།
༢༠དེ་ལ་སཏཱི་ལིངྒ་སྦྱར་ན། །དགག་པའི་གནས་སུ་ཤེས་པར་བྱ། །མ་མི་མིན་མེད་
དགག་སྒྲ་སྟེ། །མ་མི་ཐོག་མ་མིན་མེད་མཇུག །མ་ནི་བར་གྱི་གསལ་བྱེད་ལའང་།།
ཚིག་ཕྲད་༡༤། ཚིག་ཕྲད་ཞིང་སོགས་ང་ན་མ། །འ་དང་ར་ལ་མཐའ་མེད་
མཐར། །ཞིང་ཞེས་ཞེ་འོ་ཞེ་ན་ཞིག །ག་ད་བ་དང་ད་དྲག་མཐར། །ཅིང་ཅེས་ཅེ་
འོ་ཅེ་ན་ཅིག །ས་མཐར་དམིགས་བསལ་ཞེས་མ་གཏོགས། །ཤིང་ཤིག་ཤེ་འོ་ཤེ་
ན་འཐོབ། །འོན་ཀྱང་ཁ་ཅིག་ལྷན་ཅིག་སོགས། །མིང་གི་ཆ་དང་མ་ནོར་གཅེས།།
རྐྱང་པ་འཕུལ་ལ་འ་མཐའ་དགོས། །གུག་སྐྱེད་བརྩེགས་འདོགས་ཅན་ལ་སྤང་། །
ཤད། ལྷུག་པའི་དོན་མང་མིང་མཚམས་དང་། །དོན་འབྲིང་འབྱེད་དང་དོན་ཉུང་
རྫོགས། །ཚིགས་བཅད་ག་མཐར་ཆིག་ཤད་བྱ། །རྫོགས་ཚིག་མཐའ་ཅན་ལྷུག་པ་
དང་། །ལེའུའི་མཚམས་སུ་བཞི་ཤད་དགོས། །ང་ཡིག་མ་གཏོགས་ཡིག་ཤད་དབར།།
ཚེག་མེད་དེ་སོགས་ཞིབ་ཏུ་འབད། །ཆེ་བ། ཚིག་གི་ལོ་མས་མ་བསྒྲིབས་ཤིང་། །
དོན་གྱི་འབྲས་བུ་གཡུར་ཟ་བའི། །ལེགས་བཤད་ལྗོན་པའི་དབང་པོ་འདི། །དབྱངས་
ཅན་གྲུབ་པའི་རྡོ་རྗེས་སྤེལ།།
གདམས་ངག་བརྗོད་པས་མཇུག་བསྡུ་བ་ལ། ༡ཚིགས་བཅད་འགྲོལ་ཚུལ།
ཚིགས་སུ་བཅད་པའི་མཚམས་སྦྱོར་རྣམས། །ཅུང་ཟད་བསྡུས་པ་ཡོད་ན་ཡང་།།
༢༡དེ་ནི་དེ་བཞིན་སྦྱར་བར་བྱ། ། །
རྗེས་འཇུག་མེད་ཐབས་མེད་པ། སྔོན་འཇུག་ཡོད་དམ་མེད་ཀྱང་རུང་།།
མིང་གཞིའི་ཡི་གེ་གང་ཡིན་ལ། །ཉིས་འབྲེལ་ཡོད་དམ་སུམ་འབྲེལ་ཡོད། །༢༢ཨཱ་
ལི་བཞི་ལས་གང་ལྡན་ཡང་། །རྗེས་འཇུག་བཅུ་པོ་མ་ཞུགས་ན། །མིང་གཞན་སྦྱོར་
བ་ཡོད་མི་སྲིད།།



552 བོད་ཀྱི་བརྡ་སྤྲོད་ནག་ཊིཀ
རྗེས་འཇུག་ཤེས་པའི་དགོས་པའམ་བརྡ་སྤྲོད་ཀྱི་ཕན་ཡོན། རྗེས་འཇུག་བཅུ་ཡི་
དོན་ཤེས་ན། །༢༣འབྲི་དང་ཀློག་དང་བཤད་རྣམས་ཀྱི། །མཚམས་སྦྱོར་སྒྲ་ལ་ཐོགས་
མེད་ཅིང་། །འབྲེལ་བ་སྨྲ་བའི་མཆོག་ཏུ་འགྱུར། །གཞན་ཡང་རྗེས་འཇུག་ཤེས་པ་
ཡིས། །༢༤དོན་གྱི་སྦྱོར་བ་མ་མཐོང་ཡང་། །དོན་དང་མཐུན་པའི་སྦྱོར་བ་ཤེས།།
དེ་དོན་ལ་དབབ་ཚུལ། རྗེས་འཇུག་སྦྱོར་བ་མཁས་པ་ན། །ལུང་གི་དོན་དང་
སྦྱོར་བ་དང་། །༢༥བླ་མའི་མན་ངག་གསུམ་སྦྱར་ནས། །དོན་གྱི་ཐོག་ཏུ་དབབ་
པར་བྱ། །
བསླབ་ཚུལ་གོ་རིམ། བསླབ་ལ་བརྩོན་པའི་གང་ཟག་གིས། །དང་པོ་ང་རོ་
རྣམས་ལ་སྦྱང་། །༢༦སྔོན་འཇུག་མིང་གཞི་རྗེས་འཇུག་གསུམ། །ཀློག་གི་ཆེད་དུ་
བསླབ་པ་ཡིན། །རྗེས་འཇུག་བཞི་ཡི་སྦྱོར་བ་ནི། །མཉན་བསམ་བསྟན་པའི་དོན་
དུ་སྦྱར། །༢༧ཡན་ལག་དེ་དག་མཐུ་ཡིས་ནི། །འབྲས་བུའི་ཆེད་དུ་དོན་ལ་དབབ།།
བསླབ་པའི་རིམ་པ་འདི་ཡིས་ནི། །གང་ཞིག་འབད་པ་ཆུང་ངུས་ཀྱང་། །༢༨ཤེས་
རབ་མྱུར་དུ་གྲོལ་བར་འགྱུར། །དེ་ཕྱིར་དང་པོར་འདི་ཉིད་བསླབ། །དེ་ནས་རྒྱས་
པའང་མཉན་བྱས་ཏེ། །བསླབ་པ་གང་ལ་དད་པ་ཡི། །༢༩གཞུང་ཉིད་བླ་མ་དག་
ལས་མཉན།།
གདམས་ངག་སྣོད་རུང་ལ་བསྟན་དགོས་པ། སློབ་དཔོན་དེ་ཉིད་དུ་འཛིན་
ཅིང་། །ལེ་ལོ་གཡེང་བ་རྣམ་པར་སྤངས། །ཟོ་བཟང་དད་པ་ལ་བརྟེན་པ།།
༣༠སྐྱེས་བུ་དེས་ནི་མྱུར་རྟོགས་ཏེ། །དེ་ལ་དུས་སུ་འདོམས་པར་བྱ། །ཅིག་ཤོས་
དེ་ལས་ལྡོག་པའོ། །བྱཱཀརཎའི་རྩ་བ་ཤཱལོ་ཀ་སུམ་ཅུ་ཞེས་བྱ་བ་སློབ་དཔོན་ཨ་
ནུས་མཛད་པ་རྫོགས་སོ།།



༄༅། །རྒྱ་གར་སྐད་དུ། བྱཱཀརཎ་ལིངྒཱབཏཱར་ནཱམ། བོད་སྐད་དུ།
ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་བ། བྱཱཀརཎའི་དབང་ཕྱུག་
ལ་ཕྱག་འཚལ་ལོ། །རྟགས་ཀྱི་འཇུག་པའི་སྙིང་པོའི་དོན་མདོ་ཙམ་
བརྗོད་པ་དཀའ་གནད་གསལ་བའི་མེ་ལོང་ཞེས་བྱ་བ་བཞུགས་སོ།།
མཆོད་བརྗོད། ནམོམཉྫབྷིཡེ། རྒྱལ་ཀུན་མཁྱེན་པའི་ཡེ་ཤེས་དཔྱིད། །གཞོན་
ནུའི་གཟུགས་ཀྱིས་རྣམ་རོལ་བ། །རྗེ་བཙུན་བརྟན་པའི་འཁོར་ལོ་དང་། །དབྱེར་
མེད་བླ་མའི་ཞབས་བཏུད་ནས། །མཁས་མཆོག་ཐོན་མིའི་ཐུགས་མཚོ་ལས།
བྱུང་བའི་བརྡ་སྤྲོད་ཕྱི་མོ་མཆོག །རྟགས་ཀྱི་འཇུག་པའི་སྙིང་པོའི་དོན། །མདོར་
བསྡུས་ཚིག་གིས་གསལ་བར་བྱ།།
མིང་གཞི། ༡ཕོ་ཡི་ཡི་གེ་འབའ་ཞིག་ལ། །སྡེ་པ་ཕྱེད་དང་བརྒྱད་གནས་
པའང་། །སྡེ་ཚན་ལྔ་རུ་དྲིལ་བྱས་ནས། །ཕོ་དང་མ་ནིང་མོ་དང་ནི། །༢ཤིན་ཏུ་མོ་
དང་བཞི་བཞི་རུ། །སྡེ་པ་བཞི་པ་ཡན་ཆད་དབྱེ། །ལྷག་མ་བཅུ་བཞི་གནས་པ་ལ།།
ཙ་སོགས་གསུམ་ནི་ཅ་སོགས་སྦྱར། །༣ཝ་ནི་བ་དང་སྦྱར་བར་བྱ། །ལྷག་མ་དྲུག་ནི་
མོ་རུ་སྦྱར། །ར་ལ་ཧ་ནི་མོ་གཤམ་སྟེ། །ཨ་ནི་མཚན་མེད་ཅེས་ཀྱང་བྱ། །སྤྱིར་ནི་
དབྱངས་མོ་གསལ་བྱེད་ཕོ། །དེ་ཕྱིར་ཀཱ་ལི་སུམ་ཅུ་པོ། །ཕོ་ཡི་ཡི་གེ་འབའ་ཞིག་ལ།།
ནང་གསེས་སྡེ་ཚན་ལྔར་དབྱེ་སྟེ། །ཀ་ཅ་ཏ་པ་ཙ་རྣམས་ཕོ། ཁ་ཆ་ཐ་ཕ་ཚ་མ་ནིང་།།
ག་ཇ་ད་བ་ཛ་ཝ་ཞ། །ཟ་འ་ཡ་ཤ་ས་རྣམས་མོ། །ང་ཉ་ན་མ་ཤིན་ཏུ་མོ། །ར་ལ་ཧ་
ཨ་མོ་གཤམ་སྟེ། །ཨ་ནི་མཚན་མེད་ཅེས་ཀྱང་བྱ།།



554 བོད་ཀྱི་བརྡ་སྤྲོད་ནག་ཊིཀ
སྔོན་འཇུག ༤མོ་ཡི་ཡི་གེའི་ནང་ནས་ནི། །འཇུག་པའི་ཡི་གེ་བཅུ་དབྱུང་བྱ།།
འཇུག་པ་བཅུ་ཡི་ནང་ནས་ནི། །སྔོན་འཇུག་ཡི་གེ་ལྔ་དབྱུང་བྱ། །༥སྔོན་འཇུག་ཡི་
གེ་ལྔ་པོ་ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་རུ་དབྱེ། །དེ་དག་
རེ་རེའང་བཞི་བྱེད་དེ། །སྔོན་འཇུག་ལྔ་ཡི་བ་ཡིག་ཕོ། །ག་ད་མ་ནིང་འ་མོ་ཡིག།
མ་ནི་ཤིན་ཏུ་མོ་ཡིན་ནོ། །
འཇུག་པ་བཞི། ༦གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་བྱེད་
ཅི་ཕྱིར་བྱེད། །གང་ལ་གང་གིས་འཇུག་པ། གང་ལ་འཇུག་པར་བྱེད་ཅེ་ན། །ཕོ་
ནི་ཕོ་དང་མོ་ལ་འཇུག །༧མོ་ནི་མོ་དང་མ་ནིང་ལ། །མ་ནིང་ཡང་ནི་ཕོ་མོ་ལའོ།།
ཤིན་ཏུ་མོ་ནི་མ་ནིང་དང་། །མོ་དང་ཤིན་ཏུ་མོ་ཉིད་ལའོ། །༨མི་འཇུག་པ་ནི་འདི་
ལྟ་སྟེ། །ཕོ་ནི་མ་ནིང་ལ་མི་འཇུག །མོ་ཡང་ཕོ་ལ་འཇུག་མི་འགྱུར། །མ་ནིང་རང་
ལ་རང་མི་འཇུག །༩རང་གི་སྡེ་དང་འཕྲད་པ་ན། །ཕོ་ཡང་མོ་ལ་འཇུག་མི་འགྱུར།།
མ་ནིང་མོ་ཡང་དེ་བཞིན་ནོ། །དེ་རྣམས་གང་ལ་གང་འཇུག་ན། །ཕོ་ཡིག་བ་ནི་ཀ་
ཅ་ཏ། །ཙ་ག་ང་ཇ་ཉ་ད་ན། །ཛ་ཞ་ཟ་ར་ཤ་སར་འཇུག །མ་ནིང་ག་ནི་ཅ་ཏ་ཙ།།
ཉ་ད་ན་ཞ་ཟ་ཡ་ཤ། །སར་འཇུག་མ་ནིང་ད་ཡིག་ནི། །ཀ་པ་ག་བ་ང་མར་འཇུག།
མོ་ཡིག་འ་ནི་ག་ཇ་ད། །བ་ཛ་ཁ་ཆ་ཐ་ཕ་ཚར། །ཤིན་ཏུ་མོ་ཡི་མ་ཡིག་ནི། །ཁ་ཆ་
ཐ་ཚ་ག་ཇ་ད། །ཛ་ང་ཉ་ན་རྣམས་ལ་འཇུག། ཇི་ལྟར་འཇུག་པ། ཇི་ལྟར་འཇུག་པར་
བྱེད་ཅེ་ན། །༡༠ཕོ་ནི་དྲག་པའི་ཚུལ་གྱིས་ཏེ། །མ་ནིང་རན་པར་འཇུག་པ་ཡིན།།
མོ་ནི་ཞན་པའི་ཚུལ་གྱིས་ཏེ། །ཤིན་ཏུ་མོ་ནི་མཉམ་པས་སོ། །ཇི་ལྟར་འཇུག་པ་
བྱེད་ཅེ་ན། །ཕོ་ནི་སྒྲ་རྩོལ་དྲག་པར་འཇུག །མ་ནིང་རན་པར་འཇུག་པ་ཡིན།།
མོ་ནི་ཞན་པའི་ཚུལ་གྱིས་ཏེ། །ཤིན་ཏུ་མོ་ནི་མཉམ་པས་སོ།།



ལྷན་ཐབས། 555
བྱ་ཚིག་དང་བདག་གཞན་དུས་གསུམ།
ཅི་ཕྱིར་འཇུག་པ། ༡༡ཅི་ཕྱིར་འཇུག་པར་བྱེད་ཅེ་ན། །ཕོ་ནི་འདས་དང་གཞན་
སྒྲུབ་ཕྱིར། །མ་ནིང་གཉིས་ཀ་ད་ལྟར་ཆེད། །མོ་ནི་བདག་ད་མ་འོངས་ཕྱིར།།
༡༢ཤིན་ཏུ་མོ་ནི་མཉམ་ཕྱིར་རོ། །ཅི་ཕྱིར་འཇུག་པར་བྱེད་ཅེ་ན། །ཐོག་མར་འདི་
ལྟར་ཤེས་དགོས་ཏེ། །ལས་གང་ཞིག་ལ་བྱེད་པ་པོ། །གཞན་དང་དངོས་སུ་འབྲེལ་
བ་ཡི། །དབང་དུ་བྱས་ནས་བྱེད་པོ་དང་། །དེ་ཡི་བྱེད་པ་གཉིས་པོ་ནི། །དངོས་པོ་
བདག་ཡིན་བྱ་ཡུལ་དང་། །བྱ་བ་གཉིས་པོ་དངོས་པོ་གཞན། །དེ་བཞིན་བྱེད་པ་པོ་
གཞན་དང་། །དངོས་སུ་འབྲེལ་མིན་ཇི་ལྟར་ཡང་། །བྱ་བ་བྱས་ཟིན་འདས་པ་དང་།།
བྱ་བ་བྱེད་འགྱུར་མ་འོངས་དང་། །བྱེད་བཞིན་པ་ནི་ད་ལྟ་བ། །དེ་ཕྱིར་དུས་གསུམ་
དབྱེ་བས་ནི། །བྱེད་ལས་དང་འབྲེལ་ངག་གི་ནི། །སྦྱོར་བ་ཀུན་ལ་ཁྱབ་པ་ཡིན།།
བདག་གཞན་དབྱེ་བས་དེ་ཙམ་དུ། །ཁྱབ་པ་མིན་ཡང་བྱེད་པོ་དང་། །བྱ་ཡུལ་བསྡུ་
ཕྱིར་དབྱེ་བ་དེ། །མཛད་ནས་བདག་གཞན་དང་འབྲེལ་བའི། །བྱ་བྱེད་རྣམས་ཀྱང་དེ་
ཁོངས་བསྡུས། །དེས་ན་དུས་གསུམ་དུ་དབྱེ་བ། །བདག་གཞན་དབྱེ་བས་མ་ཁྱབ་པ།།
བསྡུ་བའི་དོན་དུ་ཤེས་དགོས་པར། །གསུངས་ཀྱང་སྔོན་འཇུག་འ་ཡིག་སྐབས།།
བྱེད་ལས་ཙམ་དང་འབྲེལ་བ་ཡི། །དངོས་པོ་བདག་ལའང་འཇུག་པ་མཐོང་། །དེ་
ལྟར་ངེས་ནས་ཕོ་ཡིག་བ། །བསྒྲུབས་སོ་ལྟ་བུ་འདས་པ་དང་། །བསྒྲུབ་བྱའི་ལྷ་
དང་བསྒྲུབ་པར་བྱ། །ཞེས་སོགས་དངོས་པོ་གཞན་ལ་འཇུག །མ་ནིང་ག་ད་གཉིས་
པོ་ནི། །གཅོད་པ་པོ་དང་གཅོད་པར་བྱེད། །གཅོད་པར་འགྱུར་དང་དཀྲི་བ་པོ།།
དཀྲི་བར་བྱེད་དང་དཀྲི་བར་འགྱུར། །ཞེས་སོགས་དངོས་པོ་བདག་དོན་དང༌།།
གཅད་བྱའི་ཤིང་དང་གཅད་པར་བྱ། །དཀྲི་བྱའི་སྣལ་མ་དཀྲི་བར་བྱ། །ཞེས་སོགས་
དངོས་པོ་གཞན་དོན་དང་། །གཅོད་བཞིན་པ་དང་དཀྲི་བཞིན་པ། །ཞེས་སོགས་ད་



556 བོད་ཀྱི་བརྡ་སྤྲོད་ནག་ཊཾ ཀཿ
ལྟ་སྒྲུབ་ཆེད་འཇུག །མོ་ཡིག་འ་ནི་འཆད་པ་པོ། །འཆད་པར་བྱེད་དང་འཆད་པར་
འགྱུར། །ཞེས་སོགས་དངོས་པོ་བདག་དངོས་དང་། །འགྲོ་བ་པོ་དང་འགྲོ་བར་བྱེད།།
ཅེས་སོགས་བདག་དོན་ཕལ་པ་དང་། །འཁྱིལ་ལོ་ཞེས་སོགས་ད་ལྟ་བ། །འཁྱིལ་
བར་འགྱུར་སོགས་མ་འོངས་འཇུག །ཤིན་ཏུ་མོ་ཡི་མ་ཡིག་ནི། །བདག་གཞན་དུས་
གསུམ་མཉམ་པར་འཇུག །འོན་ཀྱང་བྱེད་པོ་གཞན་དངོས་དང་། །འབྲེལ་བའི་འདས་
ལ་འའི་སྔོན་འཇུག །མེད་པར་ངེས་ཤིང་ག་ད་ཉུང་། །ད་ལྟ་བ་ལ་བའི་སྔོན་འཇུག།
ཉུང་ཞིང་མགོ་ཅན་ད་ལྟ་བར། །བས་འཕུལ་མེད་པར་ངེས་པ་ཙམ། །གཞན་ཡང་
བས་འཕུལ་ཅན་ཕལ་ཆེར། །བྱེད་པ་པོ་ནི་ད་ལྟ་དང་། །བྱ་ཡུལ་མ་འོངས་པར་
བསྡུས་ནས། །འདས་ལ་བས་འཕུལ་ཡང་འཇུག་ཡོད། །ད་ལྟ་བ་ལ་གཉིས་ཀ་མེད།།
མ་འོངས་འཕུལ་ཡོད་ཡང་འཇུག་མེད། ། སྐུལ་ཚིག་འཕུལ་མེད་ཡང་འཇུག་ཡོད།།
སྐབས་འགར་འདས་དང་སྐུལ་ཚིག་ལ། །ས་རྐྱང་སྦྱར་བས་འཐུས་པའང་ཡོད།།
རྗེས་འཇུག་
རྟགས་བརྒྱད་དུ་ཕྱེ་བ། རྗེས་འཇུག་ཡི་གེ་བཅུ་པོ་ལ། །ཕོ་མོ་མ་ནིང་གསུམ་དུ་དབྱེ།།
ཕོ་ལ་སྐྱེས་བུ་རབ་འབྲིང་གསུམ། །༡༣མོ་ལ་མོ་དང་ཤིན་ཏུ་མོ། །མ་ནིང་འགྱུར་དང་
མཚན་གཉིས་དང་། །མཚན་མེད་དག་དང་གསུམ་དུ་འདོད། །དེ་ཡང་བྱེད་པ་བཞི་
བྱེད་དེ། །༡༤གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད།།
རྗེས་འཇུག་ཡི་གེ་བཅུ་པོ་ཡི། །ག་ད་བ་ས་བཞི་རྣམས་ཕོ། །ང་མ་འ་གསུམ་མོ་ཡིན་
ཅིང་། །ན་ར་ལ་གསུམ་མ་ནིང་སྟེ། །མིང་གཞིའི་ཡི་གེ་ཀུན་ལ་འཇུག །གང་ལ་ཡི་
གེ་ཐམས་ཅད་ལ། གང་གིས་བཅུ་པོ་དེ་དག་གིས།།
ཇི་ལྟར་འཇུག་པ། ༡༥ཇི་ལྟར་རྣམ་པ་གཉིས་ཡིན་ཏེ། །ཇི་ལྟར་འཇུག་ཚུལ་
གཉིས་ཡིན་ཏེ། སྒྲ་ཡི་འཇུག་ཚུལ་དོན་གྱི་ཚུལ། །ཕོ་གསུམ་མོ་གཉིས་མ་ནིང་



ལྷན་ཐབས། 557
གསུམ། །དྲག་ཞན་བར་མ་གསུམ་དུ་འཇུག །༡༦དྲག་པ་གསུམ་ཉིད་ནང་ཕྲད་དམ།།
གལ་ཏེ་ཞན་པ་ནང་ཕྲད་ན། །དེ་ལའང་ནང་གི་ཆ་ཤས་ཀྱིས། །དེ་ཡང་དྲག་ཞན་
གཉིས་སུ་དབྱེ། །༡༧མ་ནིང་གསུམ་དུ་གང་གཏོགས་པ། །དྲག་དང་ཕྲད་ན་དྲག་
པར་འགྱུར། །ཞན་དང་ཕྲད་ན་ཞན་པར་འགྱུར། །གཉིས་ཀ་དག་དང་ཕྲད་གྱུར་ན།།
༡༨དེ་ནི་གཉིས་ཀ་ཅན་དུ་འགྱུར། །གཉིས་ཀ་དག་དང་མ་ཕྲད་ན། །གང་དུ་ཡང་ནི་
མི་འགྱུར་རོ། །དེས་ན་འགྱུར་དང་མཚན་གཉིས་དང་། །༡༩མཚན་མེད་དག་དང་
གསུམ་དུ་འདོད། །དེ་ནི་སྒྲ་ཡི་འཇུག་ཚུལ་ལོ།། དང་པོ་སྒྲ་ཡི་འཇུག་ཚུལ་ནི།།
ཕོ་ཡིག་ག་ཡིག་ཡང་འཇུག་ཅན། །སྐྱེས་བུ་རབ་དང་ཕོ་ཡིག་བ། །ཡང་འཇུག་ཅན་
ནི་སྐྱེས་བུ་འབྲིང་། །ག་བ་ཡང་འཇུག་མེད་པ་དང་། །ད་སའི་མཐའ་ཅན་ཐ་མ་སྟེ།།
དྲག་པ་ཕོ་ལའང་ནང་གསེས་ཀྱིས། །དྲག་ཞན་བར་མ་གསུམ་དུ་དབྱེ། །དེ་བཞིན་
ཞན་པ་མོ་ལ་ཡང་། །ནང་གསེས་དྲག་ཞན་གཉིས་དབྱེ་སྟེ། །ང་མ་ཡང་འཇུག་
ཅན་མོ་དང་། །ང་མ་ཡང་འཇུག་མེད་པ་དང་། །འ་མཐའ་ཅན་རྣམས་ཤིན་ཏུ་མོ།།
བར་མ་མ་ནིང་ན་ར་ལ། །ཡང་འཇུག་ཡོད་དམ་མེད་ཀྱང་རུང་། །མིང་གཞི་ཕོ་ཡིག་
མཐར་ཡོད་དང་། །མིང་གཞི་མ་ནིང་རྗེས་སུ་ནི། །ཡང་འཇུག་དང་བཅས་ཞུགས་
པ་ན། །དྲག་དང་འཕྲད་པས་དྲག་པར་འགྱུར། །མིང་གཞི་མོ་ཡིག་རྗེས་སུ་ནི།།
ཡང་འཇུག་མེད་པར་ཞུགས་པ་ན། །ཞན་དང་འཕྲད་པས་ཞན་པར་འགྱུར། །དེ་
གཉིས་འགྱུར་བ་མ་ནིང་ཡིན། །མིང་གཞི་མོ་ཡིག་རྗེས་སུ་ནི། །ཡང་འཇུག་དང་
བཅས་ཞུགས་པ་ན། །དྲག་ཞན་གཉིས་ཀའི་ཆ་ལྡན་ཕྱིར། །མཚན་གཉིས་མ་ནིང་
ཞེས་སུ་གྲགས། །མིང་གཞི་མ་ནིང་རྗེས་སུ་ནི། །ཡང་འཇུག་མེད་པར་ཞུགས་པ་ན།།
དྲག་ཞན་གང་དུའང་མི་འགྱུར་བས། །མཚན་མེད་མ་ནིང་ཞེས་སུ་འདོད།།



558 བོད་ཀྱི་བརྡ་སྤྲོད་ནག་ཊཾ ཀཿ
རྟགས་མཚུངས་དང་བརྗོད་བདེ།
དོན་གྱི་འཇུག་ཚུལ། དོན་ནི་རྣམ་པ་གཉིས་ཡིན་ཏེ། །སྔ་མ་གང་ལྟར་འགྱུར་
བ་དང་། །༢༠ཕྱི་མ་གང་ལྟར་འགྱུར་བའོ། །སྔ་མ་སྔོན་འཇུག་ལྔ་བཞིན་སྦྱར།།
ཕྱི་མ་དག་གི་འདྲེན་ཚུལ་ནི། །ཕོ་ཡིས་ཕོ་ཡི་མིང་མཐའ་དྲང་། །༢༡མོ་ཡིས་མོ་ཡི་
མིང་མཐའ་དྲང་། །མ་ནིང་གིས་ནི་མ་ནིང་ངོ་། །མིང་མཐའ་དེ་དག་ཉིད་ཀྱིས་ནི།།
དེ་ཉིད་རང་གི་སྒྲ་མཐུན་པའི། །༢༢ཆོས་དངོས་ལས་དང་བྱེད་པ་དང་། །སྦྱིན་
དང་འབྱུང་ཁུངས་འབྲེལ་བ་དང་། །གནས་དང་བོད་པའི་སྒྲ་ཡང་དྲང་། །གཞན་
ཡང་སླར་བསྡུ་ལྷག་བཅས་དང་། །༢༣འབྱེད་སྡུད་བརྣན་དང་བདག་པོ་དང་།།
དགག་སྒྲུབ་རྒྱན་དང་དུས་ལའང་འཇུག །དེ་དག་སྔ་ཤུགས་འདྲེན་པས་འབྱུང་། །དེ་དག་
ནང་གསེས་གང་འཇུག་པ། །༢༤མཐའ་སྦྱར་འོག་མའི་མིང་དོན་ལས། །སྤྱིར་འཇུག་
ཡོད་དམ་བྱེད་པ་ཡོད། །དེ་བཞིན་ཆེད་བྱེད་རྟེན་བྱེད་དང་། །ལས་བྱ་བླང་བྱ་བསྒྲུབ་
པར་བྱ། །༢༥སྔོན་དུ་འོས་པ་གནས་པའམ། །གཞན་ཡང་ཚིག་དོན་འོག་མ་ལས།།
བསྡུ་རྒྱུ་ཡོད་དམ་མེད་པ་དང་། །གོང་མ་ལས་ཀྱང་དེ་བཞིན་ཏེ། །༢༦རྣམ་གྲངས་
དག་ཀྱང་བཀོད་པ་ལས། །བསྐྱར་བ་ཡོད་དམ་མེད་པ་དང་། །ཕོ་སྒྲ་དང་ནི་མོ་སྒྲ་དག།
མིང་གི་མཐའ་ན་ཡོད་མེད་དང་། །༢༧རྒྱན་དུ་གྱུར་པ་རྣམས་ལ་ཡང་། །དོན་ལ་
བསྙེགས་པ་ཡོད་མེད་དང་། །བསྟན་བྱ་ལྷག་མ་ཡོད་མེད་དང་། །ཚིག་དོན་རྫོགས་
དང་མ་རྫོགས་ཀྱིས། །༢༨དེ་དག་ནང་གསེས་རྣམ་པར་དབྱེ། །གཉིས་པ་དོན་ལ་
གཉིས་ཡོད་པའི། །སྔ་མ་གང་ལྟར་འགྱུར་བ་ནི། །རྗེས་འཇུག་གང་ལ་ཞུགས་པ་ཡི།།
མིང་དེས་བདག་གཞན་སོགས་གང་སྟོན། །ཕལ་ཆེར་མིང་དེའི་སྔོན་འཇུག་གི།
ནུས་པར་སྦྱར་ནས་རྟོགས་པར་བྱ། །ཕྱི་མ་ཇི་ལྟར་འགྱུར་བ་ནི། །རྗེས་འཇུག་ཕོ་
ཡིས་ཕོ་ཡིག་གི །མིང་མཐའ་གཞན་དྲངས་དེ་བཞིན་དུ། །མོ་ཡིས་མོ་ཡི་མིང་མཐའ་



ལྷན་ཐབས། 559
དང༌། །མ་ནིང་གིས་ནི་མ་ནིང་དྲངས། །དེ་རྣམས་རྟགས་མཚུངས་འདྲེན་ཚུལ་ཏེ།།
བརྗོད་བདེ་འདྲེན་པའང་ཤིན་ཏུ་མང་། །གཞན་ཡང་མིང་མཐའ་དེ་ཉིད་ཀྱིས།།
རྟགས་མཚུངས་པ་འམ་སྒྲ་མཐུན་པའི། །རྣམ་དབྱེ་བརྒྱད་དང་སླར་བསྡུ་སོགས།།
སྔ་མའི་ཤུགས་དང་མཐུན་པར་འདྲེན། །དེ་དག་ནང་གསེས་གང་འཇུག་ནི། །
རྣམ་དབྱེའམ་འཕྲད་ཅེས་མིང་ཚིག་དེའི། །མཐའ་སྦྱར་མིང་དོན་ལས་ཤེས་བྱ།།
དེ་ཡང་ཆོས་རྣམས་ངོ་བོ་ཙམ། བརྗོད་པ་རྣམ་དབྱེ་དང་པོ་སྟེ། །དཔེར་ན་བུམ་པ་ཀ་
བ་བཞིན། །གསལ་བྱེད་བོད་ཀྱི་སྐད་ལ་ཉུང་། །ལས་དང་བྱ་ཡུལ་དོན་གཅིག་སྟེ།
དེ་ལྟའི་བྱ་བའི་ཡུལ་ཞིག་ལ། །བྱ་བ་བྱེད་པར་སྟོན་པ་ལ། །གཉིས་པ་ལས་སུ་བྱ་བ་
དང༌། །གཉིས་པའི་ནང་ཚན་དེ་ཉིད་དང་། །བཞི་པ་དགོས་ཆེད་གསུམ་འདྲ་ཡང་།།
བྱ་བ་བྱས་པའི་བྱ་བའི་ཡུལ། །དེ་འམ་དེ་དང་འབྲེལ་བ་ལ། །ཕན་ཐོགས་མེད་ན་
གཉིས་པ་སྟེ། །དཔེར་ན་ཤར་དུ་འགྲོ་ལྟ་བུ། །ཕན་ཐོགས་ཡོད་ན་བཞི་པ་སྟེ། །
དཔེར་ན་སློང་ལ་སྦྱིན་ལྟ་བུ། །ཕན་ཐོགས་མེད་ཀྱང་བྱ་ཡུལ་དང་། །བྱ་བ་ངོ་བོ་
གཅིག་ཡིན་ན། །གཉིས་པའི་ནང་ཚན་དེ་ཉིད་དེ། །དཔེར་ན་ལྷ་རུ་གསལ་ལྟ་བུ།།
གང་ཞིག་གང་ལ་བརྟེན་པ་འམ། །གནས་དང་ཡོད་པའི་དོན་ཙམ་ལས། །བྱ་བ་གཏན་
ནས་མི་བྱེད་ན། །རྣམ་དབྱེ་བདུན་པ་གནས་གཞི་སྟེ། །དཔེར་ན་སྟེང་དུ་མི་ཡོད་
ལྟར། །ཚེ་སྐབས་གཉིས་དང་དོན་འདྲ་ན། །བདུན་པའི་ནང་ཚན་ཚེ་སྐབས་ཏེ།
དཔེར་ན་མཆུ་ཟླ་ཤར་བ་ན། །ཆོ་འཕྲུལ་དུས་ཆེན་ཚུགས་ལྟ་བུ། །རྣམ་དབྱེ་གཉིས་
བཞི་བདུན་པ་དང་། །དེ་ཉིད་ཚེ་སྐབས་གསལ་བྱེད་སྒྲ། །སུ་ར་རུ་དུ་ན་ལ་ཏུ། །ཡིན་
ཞིང་ཕལ་ཆེར་ལ་སྒྲ་དང་། །མཐུན་པས་ལ་དོན་རྣམ་དབྱེའང་ཟེར། །འོན་ཀྱང་ན་ལ་
དེ་ཉིད་ལ། །མི་འཇུག་སྨྲ་བའི་སྒོ་ལས་གསུངས། །རྣམ་དབྱེ་གང་ལ་སྦྱོར་ཡུལ་དེས།།
ཉེ་རྒྱང་གང་དུ་སྦྱར་བ་ཞིག །བྱས་ན་གསུམ་པ་བྱེད་སྒྲ་སྟེ། །དཔེར་ན་བདག་གིས་



560 བོད་ཀྱི་བརྡ་སྤྲོད་ནག་ཊིཀཿ
--
བཤད་ལྟ་བུ། །བྱ་བ་གཏན་ནས་མི་བྱེད་པར། །སྔ་ཕྱི་འབྲེལ་བྱེད་ཙམ་སྟོན་ན། །
རྣམ་དབྱེ་དྲུག་པ་འབྲེལ་སྒྲ་སྟེ། །དཔེར་ན་བདག་གི་མིག་ལྟ་བུ། །རྣམ་དབྱེ་གསུམ་
དྲུག་གསལ་བྱེད་སྒྲ །ས་མཐའ་ཡོད་དང་མེད་པ་ཡི། །གི་ཀྱི་གྱི་འི་ཡི་ལྔ་ཡིན།།
གང་ཞིག་གང་ལས་བྱུང་བ་འམ། །བྱེ་དང་ལྷུང་བའི་དོན་ལྡན་ན། །རྣམ་དབྱེ་ལྔ་པ་
འབྱུང་ཁུངས་ཏེ། །དཔེར་ན་ཞལ་ལས་ཐོས་ལྟ་བུ། །གསལ་བྱེད་སྒྲ་ནི་ནས་ལས་ཏེ།
དགར་དང་སྡུད་པའང་ལྔ་པར་གཏོགས། །གཞན་ཡང་ཚིག་དོན་གོང་འོག་ཏུ།།
བསྡུ་རྒྱུ་ཡོད་ན་སྡུད་པའི་སྒྲ །དང་དང་ཀྱང་ཡང་འང་སོགས་སྦྱོར། །རྣམ་གྲངས་
དུ་མས་དོན་བསྐྱར་ན། །འབྱེད་སྡུད་སྒྲ་འཇུག་དགག་པ་དང་། །བདག་དོན་ཡོད་ན་
ཐོག་མཐའ་རུ། །པ་སྡེའི་རྟགས་རྣམས་ཅི་རིགས་འཇུག །རྒྱན་དུ་གྱུར་པའི་ཚིག་
ཕྲད་ཀྱང་། །དོན་ལ་བསྙེགས་ས་ཡོད་ན་སྦྱོར། །དེ་བཞིན་བསྟན་བྱ་ལྷག་ཡོད་ན།།
ལྷག་བཅས་སྒྲ་སྦྱོར་ཚིག་དོན་ནི། །རྫོགས་ན་སླར་བསྡུའི་སྒྲ་རྣམས་སྦྱོར།།
ཅི་ཕྱིར་འཇུག་པ། ཅི་ཕྱིར་འཇུག་པར་བྱེད་ཅེ་ན། །དགོས་པ་ཅི་ཕྱིར་འཇུག་
ཅེ་ན། །ཡི་གེའི་ཁོངས་ནས་མིང་དབྱུང་སྟེ། །མིང་གི་ཁོངས་ནས་ཚིག་ཕྱུང་ནས།།
༢༩ཚིག་གིས་དོན་རྣམས་སྟོན་པར་བྱེད།།
ཡི་གེའི་འཇུག་པ་སྤྱིའི་དགོས་པ་ལྡོག་ཕྱོགས་ནས་བསྟན་པ། མོ་ཡི་ཡི་གེ་
མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཕོ་ཡིག་དེ་དག་རྣམས་ལ་ཡང་།
།༣༠འཇུག་པར་བཅས་པ་མེད་པར་ནི། །མིང་དང་ཚིག་ཀྱང་གསལ་མི་ནུས།།
མིང་ཚིག་གསལ་བར་མེད་ན་ནི། །དོན་རྣམས་བརྗོད་པར་མི་འགྱུར་རོ། །མོ་ཡིག་
དབྱངས་དང་མི་ལྡན་ན། །ཕོ་ཡིག་གསལ་བྱེད་བརྗོད་མི་ནུས། །དེ་ཕྱིར་དབྱངས་
ལྔར་བཞེད་པ་བདེ། །ཕོ་ཡིག་དབྱངས་ལྡན་དེ་དག་ལའང་། །རྗེས་འཇུག་བཅུ་པོ་
མ་ཞུགས་ན། །དོན་གྱི་ངོ་བོ་ཙམ་སྟོན་པའི། །མིང་དང་དོན་གྱི་ཁྱད་པར་རྣམས།།



ལྷན་ཐབས། 561
སྟོན་པའི་ཚིག་དང་དོན་ལྡན་པའི། །ངག་གི་བརྗོད་པ་ཡོད་མིན་ཏེ། །ཡི་གེའི་ཁོངས་
ནས་མིང་དབྱུང་ཞིང་། །མིང་གི་ཁོངས་ནས་ཚིག་ཕྱུངས་ནས། །ཚིག་གིས་དོན་
རྣམས་སྟོན་པས་སོ། །མིང་ཚིག་བརྗོད་པ་མེད་ན་ནི། །མཐུན་མོང་མཐུན་མོང་མ་
ཡིན་པའི། །ཤེས་བྱ་སྟོན་པའང་མེད་པར་འགྱུར།།
ཉིང་དགོས་ལྡོག་ཕྱོགས་ནས་བསྟན་པ། ༣༡དེ་ལྟར་གྱུར་ན་འཇིག་རྟེན་དུ།།
དོན་མཚོན་བརྗོད་པ་ཀུན་ཀྱང་མེད། །རིག་བྱེད་སྨྲ་བའང་ཡོད་མི་འགྱུར།། ཉན་
ཐོས་རང་རྒྱལ་སངས་རྒྱས་ཀྱི། །༣༢བསླབ་པ་རྣམས་ཀྱང་མེད་པར་འགྱུར།།
བསྟན་བཅོས་འདིའི་དགོས་པ་བསྟན་པ། ཇི་ལྟར་འཇིག་རྟེ ན་སེམས་ཅན་དག།
ཕུང་པོ་ཁམས་དང་སྐྱེ་མཆེད་དང་། །གྲུབ་མཐའ་གཞན་ཡང་ཡོད་ན་ཡང་།།
༣༣རང་ཉིད་ཀྱིས་ནི་མི་ཤེས་བཞིན། །དེ་བཞིན་ཡི་གེའི་འཇུག་ཚུལ་རྣམས།
སྨྲ་བ་ཀུན་ལ་གནས་གྱུར་ཀྱང་། །རང་ཚུལ་དེ་ཉིད་མི་ཤེས་པས། །༣༤དོན་ལ་སྦྱོར་
བ་ག་ལ་ཤེས། །དེ་ཕྱིར་སྨྲ་བའི་དབང་ཕྱུག་གི །རྗེས་སྨྲས་འདི་ཀུན་རྟོགས་གྱུར་ཅིག།
དེ་ཕྱིར་འཕགས་ཡུལ་མཁས་རྣམས་ཀྱི། །རྗེས་སུ་འབྲངས་ནས་གསུངས་པ་འདི།།
སྐྱེ་བོ་ཀུན་གྱིས་རྟོགས་གྱུར་ཅིག །ཚིག་གི་སྒྲ་ཙམ་འདྲ་ན་ཡང་། །དོན་ལ་ཁྱད་པར་
ཤིན་ཏུ་ཆེ། །དེ་ཕྱིར་བརྡ་དག་ལ་བརྟེན་ནས། །མ་ནོར་དོན་རྣམས་འཚོལ་བ་གཅེས།།
དོན་ལ་མི་རྨོངས་རྨོངས་པ་ཡང་། །ལུགས་འདི ར་མཁས་མིན་གྱིས་བྱེད་དེ།།
སྒྲ་ཤེས་དོན་ལ་མི་རྨོངས་ཞེས། །མཁས་པའི་གསུང་ལ་ཡོངས་སུ་གྲགས། །འདི་
ལ་མ་སྦྱངས་རྨོངས་ཚོད་ཀྱིས། །འཆད་རྩོད་རྩོམ་པའི་གྲྭར་འཇུག་པ། །ཝ་སྐྱེས་
སེང་ལྤགས་གྱོན་པ་བཞིན། །ནམ་ཞིག་རྗེས་ངན་གསལ་བར་འགྱུར། །དེ་ཕྱིར་
བློ་གསལ་དོན་གཉེར་རྣམས། །རྟགས་འཇུག་དཀའ་གནད་གཟུགས་བརྙན་ཀུན།།
གསལ་བར་འཆར་བའི་མེ་ལོང་འདིར། །ལ་འུར་གཟིགས་མོར་སྤྱོན་དང་ཀྱེ། །འདི་
།



562 བོད་ཀྱི་བརྡ་སྤྲོད་ནག་ཊིཀཿ
ལ་ནོངས་པའི་ཚོགས་མཆིས་ན། །གཟུར་གནས་མཁས་པའི་སྤྱན་སྔར་འཆགས།།
ཅུང་ཟད་འབད་ལས་ཐོབ་པའི་དགེས། །ཀུན་གྱིས་འདི ་དོན་རྟོགས་པར་ཤོག།
བྱཱཀརཎའི་རྩ་བ་བརྒྱད་པ་ལས་ཀུན་ཏུ་བཟང་པོའི་བྱཱཀརཎ་གཉིས་པའི་སྐབས་ཏེ་
དྲུག་པའོ།། །།ཅེས་རྟགས་ཀྱི་འཇུག་པའི་སྙིང་པོའི་དོན་མདོ་ཙམ་བརྗོད་པ་དཀའ་
གནད་གསལ་བའི་མེ་ལོང་ཞེས་བྱ་བ་འདི་ནི་རང་གི་སློབ་བུ་རྗེ་དྲུང་སངས་རྒྱས་རྒྱ་
མཚོ་དང་དོན་གྲུབ་ཕུན་ཚོགས་གཉིས་ནས་དགོས་ཚུལ་ལྟར་མཁས་མཆོག་སི་ཏུ་
པཎ་ཆེན་དང་ཐམས་ཅད་མཁྱེན་པ་དྷརྨ་བྷ་དྲ་དཔལ་བཟང་པོའི་བཞེད་པ་དང་མཐུན་
པར་དབྱངས་ཅན་གྲུབ་པའི་རྡོ་རྗེས་སྦྱར་བའོ།།
(ནག་ཊིཀ་རྩོམ་པ་པོས་སུམ་རྟགས་རྩ་བ་དང་ལེགས་བཤད་ལྗོན་དབང་དང་
དཀའ་གནད་གསལ་བའི་མེ་ལོང་རྣམ་གཉིས་མཚམས་སྦྱོར་བྱས་ཏེ་བཀོད་པའོ་)



དཔར་སྐྲུན་སྨོན་ཚིག
༈ རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་ཆོས་ཚུལ་
དལ་འབབ་ཀླུང་། །ཚིག་གི་གཟེགས་མ་རེ ས་ཀྱང་དུག་གསུམ་གྱི། །དྲི་མ་ཡོངས་
འཁྲུད་ལེགས་བཤད་བདུད་རྩི་འདི། །དཔར་དུ་བསྐྲུན་པའི་རྣམ་དཀར་ཕུང་པོའི་
མཐུས། །ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །གདངས་ཏེ་རྒྱུད་ལྔའི་འགྲོ་བ་
མ་ལུས་པ། །ངེས་ལེགས་ནོར་བུའི་མཛོད་ལ་དབང་འབྱོར་ཤོག།
ཅེས་པ་འདི་ཡང་དེང་དུས་ཡིད་སྲུབས་ཀྱིས་རྒྱུད་བརླམས་པའི་ཀླ་ཀློའི་སྡིག་སྤྱོད་མི་
བཟད་པས་གངས་ལྗོངས་ཆོས་ལྡན་གྱི་ཞིང་དུ་ཐུབ་པའི་བསྟན་པ་རིན་པོ་ཆེ་ཉིན་མོའི་སྣང་བ་
ལྟར་འབར་བ་དེ་ནི་མིང་གི་ལྷག་མ་ཙམ་དུ་ཉམ་ཉེས་པར་བྱས། ཕྱོགས་དང་ཕྱོགས་ན་རྡུལ་
ཕྲན་གྱི་མཚོན་ཆ་སོགས་གདུག་པའི་གནོད་འཚེ་གྱ་གྱུའི་སྦྱོར་བ་ནི་ཉིན་རེ་བཞིན་དུ་དར་བ་
སོགས་སྒོ་ཀུན་ནས་ལྔ་བདོའི་རྒུད་ཚོགས་མཚོ་ལྟར་བརྡོལ་བ་འདི་དག་ལྷག་མེད་དུ་ཞི་ཞིང་།
བྱང་ཕྱོགས་བོད་ཁ་བ་ཅན་དུ་བསྟན་པའི་མེ་རོ་སླར་ཡང་སྔར་བཞིན་གསོས་ཏེ་རྒྱ་གར་
འཕགས་པའི་ལྗོངས་འདིར་ཡང་ཐུབ་པའི་བཞེད་དགོངས་དྲི་མ་མེད་པ་དར་རྒྱས་སུ་འཕེལ་
སླད་དང་། འཛམ་གླི ང་ཡངས་པའི་ཁྱོན་ལ་འཚེ་མེད་ཞི་བའི་ལམ་སྟོན་རྣམ་འདྲེན་ཤཱཀྱ་
སེང་གེའི་རིང་ལུགས་སྒོ་ཀུན་ནས་རྒྱས་པ་སོགས་འཕྲལ་ཡུན་ལེགས་ཚོགས་དུ་མའི་ཆེད་
དུ་དམིགས། སྦག་ས་ནང་བསྟན་ཤེས་རིག་འཛིན་སྐྱོང་སློབ་གཉེར་ཁང་དུ་ནང་བསྟན་གྲུབ་
མཐའ་རིས་མེད་ཀྱི་གསུང་རབ་པར་དུ་བསྐྲུན་དང་བསྐྲུན་འགྱུར་གང་ལའང་སྦྱར་ཆོག་པའི་
དགེ་བསྔོའི་སྨོན་ཚིག་ཏུ། ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བློ་བཟང་བསྟན་འཛིན་
རྒྱ་མཚོས་སྦྱར་བའོ།། །།



༄༅། །བོད་ཀྱི་བརྡ་སྤྲོད་ནག་ཊིཀ
བོད་ཀྱི་སྐད་ཡིག་ལག་བཅངས།
ལ བོ ད་ཀྱི་བརྡ་སྤྲོ ད་ནག་ཊི ཀ འདི ་ལ་བོ ད་ཀྱི་སྐད་ཡིག་ལག་
བཅངས་སུ་འབོད་ཀྱང་མ་འོས་པ་མེད་པར་སྙམ། འདི་ནི་བོད་ཀྱི་བརྡ་
སྤྲོད་སློ བ་གཉེ ར་བ་ཁོ་ནར་དམིགས་པ་ཞི ག་གཏན་ནས་མི ན་ཅིང་།
འདི་ནི་བོད་ཀྱི་སྐད་ཡིག་སྤྱི་ལ་གཏིང་ཚུགས་པའི་ཤེས་ཚད་ཅིག་མངོན་
དུ་བྱེད་པའི་བརྒྱུ ད་ནས་བོད་ཀྱི་སྐད་ཡིག་ནང་དུ་བཞུགས་པའི་རིག་
གནས་ཀུན་ལ་འཇུག་སྒོ་དམ་པ་ཞིག་འབྱེད་པའི་ལྡེ་མིག་ཅིག་ཡིན།
འདི་ཉིད་སློབ་སྦྱོང་ཚུལ་བཞིན་བྱེད་པ་ལ་བརྟེན་ནས་གསུང་རབ་ཀུན་གྱི་
སྟེང་དུ་འཆད་རྩོད་རྩོམ་གསུམ་གྱི་བགྱི་བར་འཇུག་པ་བདེ་བླག་ཏུ་སོན་
ཐུབ་པའི་རེ་བའང་བྱེད་ཆོག །འདི་ནི་ལས་དང་པོ་བ་དང་ཉམས་ཞིབ་པ་
གཉིས་ཀར་མཁོ་བའི་བོད་ཀྱི་བརྡ་སྤྲོད་ཀྱི་ཕྱག་དཔེ་ཞིག་ཡིན་ནོ།།
ISBN 978-93-80359-66-3
vrprints.com
g789386359663"
{425
Vee Enn Print-O-Pac
